Title,Statement,Source,Date,Label
"একসঙ্গে ঘর পেল ৫৩ হাজার অসহায় পরিবার, বিশ্বে নজিরবিহীন","গত জানুয়ারিতে প্রথম পর্যায়ে প্রায় ৭০ হাজার পরিবারকে ঘর দেওয়ার পর দ্বিতীয় পর্যায়ে একসঙ্গে আরও প্রায় ৫৩ হাজার ৩৪০টি অসহায় ভূমিহীন ও গৃহহীন পরিবারকে ঘর দিয়েছে সরকার। রোববার (২০ জুন) গণভবন থেকে ভিডিও কনফারেন্সে দ্বিতীয় পর্যায়ে এসব পরিবারকে মুজিববর্ষের উপহার হিসেবে বিনামূল্যে দুই শতক জমিসহ সেমি পাকা ঘর দেওয়ার কার্যক্রমের উদ্বোধন করেন প্রধানমন্ত্রী শেখ হাসিনা। প্রধানমন্ত্রী শেখ হাসিনা বলেন, আজকে যারা ঘর পেয়েছেন, তাদের কষ্ট দূর করা এবং তাদের মুখের হাসি আমার জীবনের সবচেয়ে বড় পাওয়া। তিনি আরও বলেন, ক্ষমতা মানে ভোগ বিলাস নয়। ক্ষমতা হলো মানুষের সেবা করা। মানুষের জন্য কাজ করা। এ সময় গণভবনের সঙ্গে ভিডিও কনফারেন্সে প্রধানমন্ত্রীর কার্যালয় এবং ৪৫৯টি উপজেলা প্রান্ত হতে উপকারভোগী, জনপ্রতিনিধি এবং মাঠ প্রশাসনে প্রজাতন্ত্রের কর্মচারীরা সংযুক্ত ছিলেন।পরে প্রধানমন্ত্রী ভিডিও কনফারেন্সে বেশ কয়েকটি এলাকার উপকারভোগী, জনপ্রতিনিধি ও মাঠ প্রশাসনে প্রজাতন্ত্রের ঊর্ধ্বতন কর্মচারীদের সঙ্গে মতবিনিময় করেন। এর আগে এক সংবাদ সম্মেলনে প্রধানমন্ত্রীর মুখ্য সচিব ড. আহমদ কায়কাউস জানান, আগামী ডিসেম্বর মাসের মধ্যে আরও একলাখ ভূমিহীন ও গৃহহীন পরিবারকে বিনামূল্যে জমিসহ ঘর দেওয়ার লক্ষ্যমাত্রা নিয়েছে সরকার। একসঙ্গে এত মানুষকে বিনামূল্যে বাড়ি-ঘর দেওয়ার ঘটনা পৃথিবীতে নজিরবিহীন মন্তব্য করে আহমদ কায়কাউস বলেন, বিভিন্ন দেশে ভূমিহীন, গৃহহীনদের ঘর-বাড়ি নির্মাণের জন্য সুদবিহীন ঋণ দেওয়ার নজির থাকলেও ভূমিহীন-গৃহহীনদের ডেকে এনে বিনামূল্যে তাদের বাড়ি-ঘর দেওয়ার নজির আর নেই। অসহায় মানুষকে এভাবে ঘর দেওয়াকে ‘অর্ন্তভুক্তিমূলক উন্নয়নে শেখ হাসিনা মডেল’ মন্তব্য করে প্রধানমন্ত্রীর মূখ্য সচিব বলেন, বিশ্বে এটা নতুন মডেল, আগে কখনো কেউ এটা ভাবেনি। আশ্রয়ণ-২ প্রকল্প পরিচালক মো. মাহবুব হোসেন বলেন, সারা বাংলাদেশে ঘরও নেই, জমিও নেই এমন পরিবারের সংখ্যা দুই লাখ ৯৩ হাজার ৩৬১। ভিটেমাটি আছে, ঘর জরাজীর্ণ কিংবা ঘর নেই এমন পরিবারের সংখ্যা পাঁচ লাখ ৯২ হাজার ২৬১। গৃহনির্মাণের মাধ্যমে পুনর্বাসন করতে সারা বাংলাদেশে সব মিলিয়ে ৮ লাখ ৮৫ হাজার ৬২২টি পরিবারকে তালিকাভুক্ত করেছে সরকার। দেশে ভূমিহীন ও গৃহহীন অসহায় মানুষদের মধ্যে যাদের ভূমি নেই তাদের সরকারের খাস জমি থেকে দুই শতাংশ ভিটে এবং ঘর দিচ্ছে সরকার। যাদের ভিটে আছে ঘর নেই তাদেরও ঘর দিচ্ছে সরকার। এই দুই ক্যাটাগরির মধ্যে যারা ভূমিহীন ও গৃহহীন তাদের আগের ঘর করে দিচ্ছে শেখ হাসিনার নেতৃত্বাধীন সরকার। প্রতিটি ঘর দুই কক্ষ বিশিষ্ট। এতে দুটি রুম ছাড়াও সামনে একটি বারান্দা, একটি টয়লেট, একটি রান্নাঘর এবং একটি খোলা জায়গা থাকবে। আশ্রয়ণ প্রকল্পের উদ্দেশ্য হলো- ভূমিহীন, গৃহহীন, ছিন্নমূল অসহায় দরিদ্র জনগোষ্ঠীর পুনর্বাসন, ঋণপ্রদান ও প্রশিক্ষণের মাধ্যমে জীবিকা নির্বাহে সক্ষম করে তোলা এবং আয় বাড়ে এমন কার্যক্রম সৃষ্টির মাধ্যমে দারিদ্র্য দূরীকরণ।",https://www.banglanews24.com/national/news/bd/864102.details,"জুন ২০, ২০২১",1
সোনার দাম ভরিতে কমছে দেড় হাজার টাকা,"এক মাসের ব্যবধানে দেশের বাজারে সোনার দাম ভরিতে দেড় হাজার টাকা কমছে। তাতে ভালো মানের অর্থাৎ ২২ ক্যারেট সোনার দাম কমে হবে ৭১ হাজার ৯৬৭ টাকা ভরি। নতুন দর কাল রোববার থেকে কার্যকর হবে।বাংলাদেশ জুয়েলার্স সমিতি (বাজুস) আজ শনিবার রাত সোয়া নয়টায় এক সংবাদ বিজ্ঞপ্তিতে সোনার দাম কমানোর সিদ্ধান্ত জানিয়েছে। সর্বশেষ গত ২৩ মে সোনার দাম ভরিতে বেড়েছিল ২ হাজার ৪১ টাকা। গত বছর ৬ আগস্ট দেশে সোনার দাম ৭৭ হাজার ২১৬ টাকা ভরি হয়েছিল। সেটিই ছিল দেশের ইতিহাসে সোনার সর্বোচ্চ দাম।কাল থেকে নতুন দর কার্যকর হওয়ায় ২২ ক্যারেটের এক ভরি সোনার অলংকার কিনতে লাগবে ৭১ হাজার ৯৬৭ টাকা। এ ছাড়া ২১ ক্যারেট ৬৮ হাজার ৮১৮ টাকা, ১৮ ক্যারেট ৬০ হাজার ৭০ টাকা এবং সনাতন পদ্ধতির সোনার অলংকারের ভরি বিক্রি হবে ৪৯ হাজার ৭৪৭ টাকায়।আজ পর্যন্ত প্রতি ভরি ২২ ক্যারেট সোনা ৭৩ হাজার ৪৮৩ টাকা, ২১ ক্যারেট ৭০ হাজার ৩৩৪ টাকা, ১৮ ক্যারেট ৬১ হাজার ৫৮৬ টাকা এবং সনাতন পদ্ধতির সোনার অলংকার বিক্রি হয়েছে ৫১ হাজার ২৬৩ টাকায়। কাল থেকে ২২, ২১ ও ১৮ ক্যারেট এবং সনাতন পদ্ধতির সোনার ভরিতে ১ হাজার ৫১৬ টাকা কমবে।সোনার দাম বৃদ্ধি করলেও রুপার দাম অপরিবর্তিত রেখেছে জুয়েলার্স সমিতি। ২২ ক্যারেট রুপার ভরি আগের মতোই ১ হাজার ৫১৬ টাকায় বিক্রি হবে। ২১ ও ১৮ ক্যারেট রুপার ভরি যথাক্রমে ১ হাজার ৪৩৫ ও ১ হাজার ২২৫ টাকা। সনাতন পদ্ধতির রুপার ভরি ৯৩৩ টাকায় বিক্রি হবে।সোনার দাম হ্রাস করার বিষয়ে জুয়েলার্স সমিতি বলেছে, করোনাকালের বৈশ্বিক অর্থনীতির জটিল সমীকরণের মধ্যেও বিশ্ববাজারে সোনার দাম কমেছে। তাই দেশের বাজারের অচলাবস্থা কাটাতে ও ভোক্তা সাধারণের কথা চিন্তা করে সোনার দাম কমানো হয়েছে।",https://www.prothomalo.com/business/industry/%E0%A6%B8%E0%A7%8B%E0%A6%A8%E0%A6%BE%E0%A6%B0-%E0%A6%A6%E0%A6%BE%E0%A6%AE-%E0%A6%AD%E0%A6%B0%E0%A6%BF%E0%A6%A4%E0%A7%87-%E0%A6%95%E0%A6%AE%E0%A6%9B%E0%A7%87-%E0%A6%A6%E0%A7%87%E0%A7%9C-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE,"১৯ জুন ২০২১, ২১: ৫০",1
হঠাৎ ৫০০ কোটি টাকার কিট-পিপিই কেনার তোড়জোড়,"প্রকল্প সংশোধন না করে হঠাৎ ৫০০ কোটি টাকায় করোনা টেস্টিং কিট ও পিপিই (ব্যক্তিগত সুরক্ষা সরঞ্জাম) কেনার জন্য তোড়জোড় শুরু করেছে স্বাস্থ্য সেবা বিভাগ। বিষয়টি নিয়ে দ্বিমত প্রকাশ করেছে পরিকল্পনা কমিশন।জানা গেছে, আন্তঃখাত সমন্বয় করে চলমান প্রকল্পের আওতায় কিট-পিপিই কেনার জন্য প্রস্তাব করেছে স্বাস্থ্যসেবা বিভাগ। কিন্তু প্রস্তাবিত পরিবর্তনকে আন্তঃখাত সমন্বয় হিসেবে বিবেচনা করা সম্ভব নয় বলে সাফ জানিয়ে দিয়েছে পরিকল্পনা কমিশন। বলা হয়েছে, প্রকল্প সংশোধন না করে এ ধরনের কেনাকাটা করা যাবে না।অন্যদিকে স্বাস্থ্যসেবা বিভাগ জানিয়েছে, ‘কোভিড-১৯ রেসপন্স ইমার্জেন্সি অ্যাসিসটেন্স’ প্রকল্পের আওতায় এমন সিদ্ধান্ত নেওয়া হয়েছে। সমগ্র প্রক্রিয়ায় আর্থিক ও পরিকল্পনা শৃঙ্খলা বজায় রাখা যেমন আবশ্যক, তেমনি অপরাপর উন্নয়ন প্রকল্পের দৃষ্টিকোণ থেকে এ প্রকল্পটি বিবেচনা না করাই যৌক্তিক। কারণ এটি একটি বিশেষ পরিস্থিতি মোকাবেলার জন্য জরুরিভাবে বাস্তবায়নযোগ্য প্রকল্প। আন্তঃখাত সমন্বয় হিসেবে বিবেচনা করেই পিপিই-কিট কেনা সম্ভব।পিপিই-কিট কেনা প্রসঙ্গে পরিকল্পনা কমিশনের আর্থ-সামাজিক বিভাগের যুগ্মপ্রধান (স্বাস্থ্য উইং) মো. আবু ইউসুফ মিয়া বাংলানিউজকে বলেন, প্রকল্প সংশোধন না করে ৫০০ কোটি টাকা ব্যয় করে পিপিই-কিট কেনা সম্ভব না। আন্তঃখাত সমন্বয় করে প্রকল্পের আওতায় এতো বিশাল পরিবর্তন সম্ভব নয়।সূত্র জানায়, করোনা মোকাবিলায় বাংলাদেশের সক্ষমতা বৃদ্ধিসহ সংক্রামক রোগ প্রতিরোধ, নিয়ন্ত্রণ, চিকিৎসা ব্যবস্থা উন্নতিকরণ এবং জরুরি প্রস্তুতি ব্যবস্থা শক্তিশালী করার লক্ষ্যে বাংলাদেশ সরকার ও এশীয় উন্নয়ন ব্যাংকের (এডিবি) ঋণ সহায়তায় প্রকল্পটি গ্রহণ করা হয়েছিল। গত বছরের এপ্রিল থেকে ২০২৩ সালের জুন মেয়াদে প্রকল্পটি বাস্তবায়নের কথা ছিল। মোট প্রাক্কলিত ব্যয় ছিল ১ হাজার ৩৬৪ কোটি ৫৬ লাখ টাকা। যার মধ্যে এডিবির অর্থায়ন ৮৪৯ কোটি ৯৬ লাখ ৮৭ কোটি টাকা এবং জিওবি (সরকারি) অর্থায়ন ৫১৪ কোটি ৫৯ লাখ টাকা।স্বাস্থ্য সেবা বিভাগের অতিরিক্ত সচিব (পরিকল্পনা অনুবিভাগ) মো. হেলাল উদ্দিন বাংলানিউজকে বলেন, চলমান প্রকল্পের মাধ্যমে ৫০০ কোটি টাকা ব্যয় করে জরুরি ভিত্তিতে কিট-পিপিই কেনা হবে।পরিকল্পনা কমিশনের দ্বিমতের বিষয়ে জানতে চাইলে হেলাল উদ্দিন বলেন, বিষয়টি আলোচনার পর্যায়ে আছে। এখনো চূড়ান্ত হয়নি।",https://www.banglanews24.com/national/news/bd/864024.details,"জুন ১৯, ২০২১",1
মহামারীতে ডুবতে বসেছে বুড়িগঙ্গার ভাসমান হোটেল ব্যবসা,"ভাসমান হোটেলে মাত্র ৪০ টাকায় রাতযাপন! এই বাজারে চোখে কপালে তোলার মতো তথ্য হলেও ঢাকা শহরে সেই সুযোগ মিলছে এখনও। তবে বুড়িগঙ্গার নদীর ওপর এসব হোটেলে আসলে ঠাঁই নেন স্বল্প আয়ের মানুষ।বুড়িগঙ্গায় এই ব্যবসার পত্তন হওয়ার অর্ধশতাব্দী পরও হোটেলগুলো টিকে আছে। তবে গত বছর করোনাভাইরাস মহামারী দেখা দেওয়ার পর শুরু ব্যবসায় ভাটার টান শুরু। এরপর কয়েক মাস আগে ‘মড়ার ওপর খাঁড়ার ঘা’ হয়ে এসেছে হোটেলগুলোর জায়গা পরিবর্তন।এক সময় সদরঘাটের পূর্ব পাশে ছিল হোটেলগুলো, এদের সবশেষ অবস্থান ছিল ওয়াইজ ঘাটে। ফলে লঞ্চ থেকে নেমেই যাত্রীরা সরাসরি হোটেলে চলে যেতে পারতেন।ওয়াইজ ঘাটে নির্মাণকাজ চলার কারণে আট-নয় মাস আগে হোটেলগুলো সরিয়ে দেওয়া হয় বাবুবাজার সেতুর পশ্চিমে মিটফোর্ড হাসপাতাল সংলগ্ন ঘাটে। সেখানে কোনো যাত্রীবাহী লঞ্চ না থামায় বিপাকে পড়েছেন হোটেল ব্যবসায়ীরা। তারা বলছেন, আগের তিনভাগের এক ভাগ বোর্ডার পাওয়া যাচ্ছে। যে আয় হচ্ছে তাতে হোটেলের আনুষাঙ্গিক খরচ, কর্মচারীদের বেতন দেওয়ার পর নিজেদের সংসার চালানোই কষ্টকর হয়ে দাঁড়িয়েছে।বুড়িগঙ্গার ভাসমান হোটেলের যাত্রা শুরু ১৯৬৮ সালে, ‘হিন্দু হোটেলের’ মাধ্যমে। সেসময় এই হোটেলে মাত্র চার টাকাতেই হয়ে যেত থাকা-খাওয়া। পঁচাত্তর সালে মালিকানার সঙ্গে হোটেলটির নামও বদলে যায়। সেটিই এখন ফরিদপুর মুসলিম হোটেল। এই হোটেলে শুরু থেকে খাওয়ার ব্যবস্থা থাকলেও ২০০২ সাল থেকে তা বন্ধ হয়ে যায়।একই জায়গায় আরও পাঁচটি ভাসমান হোটেল রয়েছে। এগুলো বুড়িগঙ্গা বোর্ডিং, শরীয়তপুর বোর্ডিং, উজালা বোর্ডিং; বাকি দুটোর নাম নেই। যেগুলো ১৯৭৬ সালের পরে নির্মিত। প্রতিটিতে রয়েছে ২৫ থেকে ৩০টির মতো কেবিন। প্রতিটি কেবিনে রয়েছে বিদ্যুতের ব্যবস্থা, লাইট ও ফ্যান। রয়েছে রাতযাপনের মতো বিছানাপত্র। যদিও এগুলো এখন তেমন মানসম্মত নয়।করোনাভাইরাসের মহামারীর কারণে ভাসমান এই হোটেলগুলোতে বোর্ডার একবারেই কম বলে নিজেদের সংসার চালাতে হিমশিম খাওয়ার কথা জানিয়েছেন মালিক-কর্মচারীরা।ফরিদপুর মুসলিম হোটেলের কর্ণধার গোলাম মোস্তফা মিয়া বলেন, “শুধু করোনাভাইরাস নয়, আগে আমাদের এই বোর্ডিংগুলো ছিল ওয়াইজ ঘাটে। ওই ঘাটে কাজ চলার কারণে আমাদের মিটফোর্ড ঘাটের পাশে নিয়ে আসা হয়েছে। যার কারণে লঞ্চ থেকে যাত্রীরা নেমে সরাসরি আমাদের এখানে আসতে চায় না। তাছাড়া করোনাভাইসের কারণে নিয়মিত বর্ডার ছাড়া খুব কম বর্ডার আসে। আগের তুলনায় বর্ডার তিনভাগের এক ভাগ; অবস্থা খুব খারাপ। কারেন্ট বিল দিতেই সমস্যা হয়ে যায়। নিজেরা চলতে কষ্ট হয়, কর্মচারীদের বিল দিতে কষ্ট হয়।” উমা উজালা বোর্ডিং ব্যবস্থাপক পিন্টু চন্দ্র সাহা জানান, এই ভাসমান হোটেলটি মূলত হাজী নওয়াব মিয়ার। তিনি প্রায় ১৭/১৮ বছর ধরে এখানে কাজ করছেন। হাজী নওয়াব মিয়া মারা যাওয়ার পর আট বছর ধরে ব্যবস্থাপকের দায়িত্বে আছেন। “আমি আরেকজন কর্মচারীকে নিয়ে বোর্ডিং চালাই। বর্তমানে যে অবস্থা, চলাই মুশকিল। মালিকের বাড়িতে টাকা পাঠানো তো দূরের কথা, নানা বিল দিয়ে আমাদের চলাই কঠিন হয়ে দাঁড়িয়েছে। বর্ডার এখন আগের তিনভাগের এক ভাগও হয় না। আমার এখানে ৪২টি সিটের মধ্যে এখন সাতটিতে বোর্ডার আছে।” একই অবস্থা অন্য ভাসমান হোটেলগুলোরও। প্রায় ৩৬ বছর ধরে ফরিদপুর মুসলিম হোটেলের সঙ্গে আছেন গোলাম মোস্তফা মিয়া। তার মামা আব্দুস সাত্তার ছিলেন এর মালিক। এক সময় গোলাম মোস্তফা কর্মচারী হিসেবে কাজ করলেও সাত বছর ধরে তিনিই মালিক। গোলাম মোস্তফা জানান, এই হোটেলে মোট ৪৬টি কক্ষ রয়েছে। সেখানে দিনভিত্তিক ছাড়াও মাসভিত্তিক সিট ভাড়া দেওয়া হয়। মূলত ব্যবসায়িক কাজে ঢাকায় আসা ব্যক্তিরা এখানে রাত কাটান। অনেকে মাসের পর মাসও এখানে থাকেন। রাত ১২টা পর্যন্ত এ হোটেলগুলোতে প্রবেশ করা যায় ও পরদিন সকাল ১১টার মধ্যে ছেড়ে দিতে হয়। ৪০ টাকায় লোকাল রুম, ৮০ টাকায় সিঙ্গেল কেবিন ও ১০০ টাকায় ডাবল কেবিনের ব্যবস্থা রয়েছে। পায়ে ব্যান্ডেজ নিয়ে চাঁদপুর থেকে ঢাকায় ডাক্তার দেখাতে এসে শাহাদাত হোসেন লঞ্চ থেকে নেমেই চলে আসেন ফরিদপুর মুসলিম হোটেলে। শাহাদাত বলেন, “এখানে ১০০ টাকা দিয়ে কেবিন নিয়েছি। এর চেয়ে কম খরচে আর কোথায় পাব। ডাক্তার দেখিয়ে চিকিৎসা করতে কয়েকদিন লাগবে, তাই কম টাকায় থাকতে এসেছি এখানে।” ফরিদপুর মুসলিম হোটেলের স্থায়ী বাসিন্দা হয়ে গেছেন ৬৮ বছর বয়সী জুলহাস মিয়া। তিনি প্রায় ৩৫ বছর ধরে এই হোটেলে থাকেন। তার গ্রামের বাড়ি শরীয়তপুরের পালং থানার বিনোদপুর চরের কান্দি গ্রামে। তিনি বিডিনিউজ টোয়েন্টিফোর ডটকমকে বলেন, “যুদ্ধের সময় কাজের জন্য ঢাকা আসি। কোনো কাজ না পেয়ে সদরঘাট টার্মিনালে পান-বিড়ি বিক্রি করতাম। এখন ফুটপাতে ফলের ব্যবসা করি। আশি সালের দিকে ওয়াইজ ঘাটের এসব হোটেলে খাবার খাইলেই রাত থাকা যাইত। পরে আস্তে আস্তে ভাড়া ঠিক করে দিছে। “এখানে আমি বহু বছর ধরে থাকি, প্রায় ৩০/৪০ বছরে ধরে। এরশাদ সরকার ক্ষমতায় আসার বছর দুয়েক পর থেকে রেগুলার থাকি। এখন থাকার জন্য দিই ৪০ টাকা। তারপরও এ হোটেলের মায়া ছাড়তে পারি না।” বরিশাল বোর্ডিংয়ের পাশেই উমা উজালা বোর্ডিংয়ের প্রায় সাত-আট বছর ধরে নিয়মিত রাতযাপন করেন ভ্যানচালক নয়ন শিকদার। ভোলার বোরহানউদ্দিনের বাসিন্দা নয়ন দিনে ভ্যান চালিয়ে রাতে এই হোটেলে থাকেন। নয়ন বলেন, “৪০ টাকা ভাড়া দেই। পাঁচ বছর আগে ভাড়া ছিল ৩৫ টাকা, বাইরে খাই। আয় কম তাই এখানে থাকি। আমার এখানেই ভালো লাগে।” বরিশাল থেকে আসা আসলাম উঠেছেন শরীয়তপুর মুসলিম বোর্ডিংয়ে। ১০০ টাকার কেবিনে উঠেছেন তিনিও। তিনি জানান, বিভিন্ন কাজে প্রায়ই ঢাকায় আসতে হলে এখানেই রাতযাপন করেন তিনি।",https://bangla.bdnews24.com/bangladesh/article1903798.bdnews,"জুন ২০, ২০২১",1
১১ হাজার ৮৩৪ কোটি টাকার জমি বেহাত,"পরিকল্পিত আবাসন গড়তে মিরপুর ৯ নম্বর সেকশনে ১৬৮ একর জমি অধিগ্রহণ করেছিল সরকার। কিন্তু এখন সরকারের দখলে আছে মাত্র ২৬ দশমিক ১৫ একর। বছরের পর বছর ফেলে রাখায় বাকি জমি বেসরকারি আবাসন প্রতিষ্ঠানসহ নানা মহলের হাতে চলে গেছে। এই ৯ নম্বর সেকশনসহ মিরপুরের বিভিন্ন মৌজায় অন্তত ৮৪৭.৮৫ একর জমি বেদখল হয়ে আছে। এই পুরো জমি গৃহায়ণ কর্তৃপক্ষের অধীনে। মৌজা দরে এসব জমির বর্তমান বাজারমূল্য প্রায় ১১ হাজার ৮৩৪ কোটি টাকা। বাংলাদেশের কম্পট্রোলার অ্যান্ড অডিটর জেনারেলের (সিএজি) ২০২০ সালের বার্ষিক নিরীক্ষা প্রতিবেদনে এই তথ্য উঠে এসেছে। প্রতিবেদনে বলা হয়, কিছু লোককে অনৈতিক সুবিধা দেওয়ার জন্য এবং দায়িত্ব পালনে গৃহায়ণ কর্তৃপক্ষের অবহেলার কারণে এমন ঘটনা ঘটছে। অধিগ্রহণ করা ৯ নম্বর সেকশনের জমি জাতীয় গৃহায়ণ কর্তৃপক্ষের নামে গেজেটভুক্ত। কিন্তু ৪০ বছর ধরে তার সিংহভাগ বেদখল হয়ে আছে। টাকার অঙ্কে তা ২ হাজার ১৪৫ কোটি টাকার সম্পত্তি। এই ৯ নম্বর সেকশনসহ পুরো মিরপুরে গৃহায়ণ কর্তৃপক্ষের নামে ৩ হাজার ৩৫২ দশমিক ৫১ একর জমি আছে। বিপুল এই জমির কতটুকু তাদের নিয়ন্ত্রণে আছে বা কত একর বেদখল হয়ে আছে, তার সুনির্দিষ্ট হিসাব গৃহায়ণ কর্তৃপক্ষ দিতে পারেনি। গৃহায়ণ কর্তৃপক্ষের মাঠ পর্যায়ের একজন কর্মকর্তা নাম প্রকাশ না করার শর্তে বলেন, প্রাপ্ত জমিতে পর্যায়ক্রমে প্রকল্প বাস্তবায়ন করা হয়। পুরো জমির হিসাব করা হয় না। পুরো জমি নিয়ে যদি মাস্টারপ্ল্যান থাকত তাহলে হিসাবও থাকত, জায়গাও সহজে বেহাত হতো না। এই কর্মকর্তা বলেন, বছরের পর বছর জমি অব্যবহৃত পড়ে আছে। কিছু জমি দখল করে দখলদারেরা উচ্ছেদের বিরুদ্ধে আদালতে গিয়ে বসে আছে। মিরপুর-৯ নম্বর সেকশনের বেদখলে থাকা জমির বিষয়ে গৃহায়ণ কর্তৃপক্ষের ঢাকা ডিভিশন-১ (মিরপুর)-এর কর্মকর্তারা জানান, একটি সড়ক চওড়া করতে গিয়ে ঢাকা উত্তর সিটি করপোরেশন অনুমতি ছাড়াই ২২ একর জমি নিয়ে গেছে। আর বেসরকারি দুটি আবাসন প্রতিষ্ঠান দখল করেছে ১৯ একর জমি। এই জমি উদ্ধারে মামলা চলছে। এর বাইরে অনুমতি নিয়ে আরও ১১ একর জমি সরকারি দুটি বাহিনী এবং বেসরকারি একটি প্রতিষ্ঠানকে দেওয়া হয়েছে। কিছু জমিতে বাংলাদেশে বসবাসরত আটকে পড়া পাকিস্তানিরা বাসাবাড়ি বানিয়ে থাকছে। এই দখলদারদের মধ্যে আবার বাঙালিরাও আছে। অধিগ্রহণ করা এসব জমি বাউনিয়া বাঁধ মৌজায় পড়েছে। স্থানীয়দের কাছে এলাকাটি কালাপানি নামে পরিচিত। সম্প্রতি সেখানে গিয়ে দেখা গেছে, ওই জায়গার বড় একটি অংশে বিহারিরা বাসাবাড়ি বানিয়ে থাকছে। বিহারিদের থাকার জন্য আছে একটি স্থায়ী ক্যাম্প। গৃহায়ণ কর্তৃপক্ষ বলছে, এই ক্যাম্প তৈরির আগে তাদের অনুমতি নেওয়া হয়নি। কিছু জমিতে দুটি আবাসন প্রতিষ্ঠানের সাইনবোর্ড দেওয়া। রাস্তার জন্য জমি নেওয়ার বিষয়ে ঢাকা উত্তর সিটি করপোরেশনের মেয়র মো. আতিকুল ইসলাম প্রথম আলোকে বলেন, রাস্তা চওড়া করতে গৃহায়ণের জমি নিতে হয়েছে। তবে এর জন্য ওই এলাকায় বাস্তবায়নাধীন প্রকল্পে টাকা বরাদ্দ আছে। এই টাকা গৃহায়ণকে দেওয়া হবে। নিরীক্ষা প্রতিবেদনে বলা হয়, ১১ হাজার ২৬৪টি ফ্ল্যাট নির্মাণ প্রকল্পের জন্য ১৯৮১ সালে ৯ নম্বর সেকশনের ওই জমি গৃহায়ণ কর্তৃপক্ষের কাছে হস্তান্তর করা হয়। ২০০৮ সালের সরকারি এক আদেশে বেদখল জমি দখলমুক্ত করার নির্দেশনা দেওয়া হয়েছিল। কিন্তু গৃহায়ণ কর্তৃপক্ষ কোনো উদ্যোগ নেয়নি। অবশ্য নিজেদের দখলে থাকা ২৬ দশমিক ১৫ একর জায়গায় স্বপ্ন নগর-১ ও স্বপ্ন নগর-২ নামে দুটি আবাসন তৈরি করেছে গৃহায়ণ। দুটি আবাসনে ২ হাজার ৬০০ ফ্ল্যাট দেওয়ার কার্যক্রম চলছে। নিরীক্ষা প্রতিবেদনে উঠে এসেছে, ৯ নম্বর সেকশন ছাড়াও মিরপুর হাউজিং এস্টেটের সাতটি মৌজাতে অন্তত ৬০৯ একর জমির তালিকা করেনি গৃহায়ণ কর্তৃপক্ষ। এসব জমিও বেদখল হয়ে আছে। যার বর্তমান বাজারমূল্য ৯ হাজার ২১১ কোটি টাকা। সাতটি মৌজার মধ্যে সেনপাড়া পর্বতা মৌজায় গত শতকের ষাট ও সত্তরের দশকে ১২৪ দশমিক ১২ একর জমি অধিগ্রহণের পর গেজেটভুক্ত করা হয়েছিল। একই সময়ে অধিগ্রহণ করার পর গেজেটভুক্ত লালাসরাই মৌজায় ১১৩ দশমিক ৩৬ একর, ধামালকোট মৌজায় ১৩৩ দশমিক ১৭ একর, জোয়ারসাহারা মৌজায় ৭৬ দশমিক ১৬ একর, ইব্রাহিমপুর মৌজায় ১৫১ দশমিক ৪৭ একর, বড় সায়েক মৌজায় ৯ একর এবং ছোট সায়েক মৌজায় ১ দশমিক ৯০ একর জমি কী কাজে ব্যবহার হচ্ছে অথবা বরাদ্দ, বিক্রি বা কারও কাছে হস্তান্তর করা হয়েছে কি না, এমন কোনো তথ্য গৃহায়ণ কর্তৃপক্ষ দিতে পারেনি। মিরপুর এলাকায় গৃহায়ণের কী পরিমাণ জমি আছে এবং এর কতটুকু তাদের নিয়ন্ত্রণে আছে জানতে চাইলে মিরপুর গৃহসংস্থান অধিদপ্তরের সার্ভেয়ার ওমর ফারুক বলেন, তিনি নতুন এসেছেন। সুনির্দিষ্টভাবে হিসাব দিতে পারবেন না। পরে ঢাকা ডিভিশন-১-এর সার্ভেয়ার মতিন খানের সঙ্গে যোগাযোগ করা হলে তিনি পুরো মিরপুর এলাকায় গৃহায়ণের ৩ হাজার ৩৫২ দশমিক ৫১ একর জমির তালিকা আছে বলে জানান। কিন্তু কতটুকু জায়গা তাঁদের দখলে আছে সেই হিসাব তিনিও দিতে পারেননি। মতিন খানের ধারণা, মিরপুর ১২ নম্বরে কুর্মিটোলা বস্তি, মিরপুর ৬ নম্বর এলাকায় চলন্তিকা বস্তি, মিরপুর ১১ বেড়িবাঁধের আশপাশের এলাকায়, সনি সিনেমা হলের বিপরীত পাশে স্বাধীন বাংলা সুপার মার্কেটসহ আশপাশে সরকারের জমি আছে; যা এখন বেদখল। এ প্রসঙ্গে জানতে চাইলে ঢাকা ডিভিশন-১-এর নির্বাহী প্রকৌশলী জোয়ারদার তাবেদুন নবী প্রথম আলোকে বলেন, সব জমি যে বেদখলে আছে, বিষয়টি এমন নয়। কিছু জমি তাঁদের দখলে আছে। এর মধ্যে যেসব জমি বরাদ্দ দেওয়া হয়েছে, তা পর্যায়ক্রমে বরাদ্দগ্রহীতাদের বুঝিয়ে দেওয়া হচ্ছে। আর যেসব জমি নিয়ে আইনি জটিলতা আছে, তা সুরাহার পর সেখানে তাঁরা উচ্ছেদ অভিযান চালাচ্ছেন। সিএজির বার্ষিক নিরীক্ষা প্রতিবেদন বলছে, মিরপুর ৪ নম্বর সেকশনে ৪৭ বছর আগে অধিগ্রহণ করা ২০ একর জমির ইনভেনটরি (বর্ণনামূলক তালিকা) না করা এবং দখলে না রাখার কারণে সরকারের ৩৬৩ কোটি টাকার সম্পত্তি বেদখলে রয়েছে। ২০১৯ সালের ১৭ আগস্ট একটি দৈনিকে প্রকাশিত প্রতিবেদনের বরাত দিয়ে এতে আরও বলা হয়, ওই জায়গায় তিন হাজার ঘর রয়েছে। প্রতি ঘর থেকে ৫ হাজার থেকে ১০ হাজার টাকা প্রতি মাসে চাঁদা আদায় করা হচ্ছে। সে হিসাবে মাসেই ২ থেকে ৩ কোটি টাকা চাঁদা উঠছে। সম্প্রতি গিয়ে দেখা যায়, গৃহায়ণের ওই জায়গায় একটি বস্তি রয়েছে। স্থানীয় লোকজন এটিকে চলন্তিকা বস্তি হিসেবে চেনেন। বাসিন্দাদের সঙ্গে কথা বলে জানা গেছে, ক্ষমতাসীন দলের বিভিন্ন পর্যায়ের নেতারা সেখান থেকে ভাড়ার নামে চাঁদা তুলছেন। এই কাজে গৃহায়ণ কর্তৃপক্ষের কিছু কর্মকর্তা-কর্মচারীও যুক্ত আছেন। মিরপুর ৪ নম্বর সেকশনের জমিটি সবশেষ সিটি জরিপেও গৃহায়ণ কর্তৃপক্ষের নামেই রয়েছে। এসব জমি উদ্ধার না করার কারণ হিসেবে নিরীক্ষা প্রতিবেদনে বলা হয়, কিছু লোককে সরকারি জমি দখল করার সুযোগ দেওয়ার মাধ্যমে সরকারের ৩৬৩ কোটি টাকা আর্থিক ক্ষতি করা হয়েছে। জানতে চাইলে গৃহায়ণ কর্তৃপক্ষের ঢাকা ডিভিশন-১-এর কর্মকর্তারা বলেন, সেখানে কিছু বস্তি গড়ে উঠেছে। উন্নয়ন প্রকল্প নেওয়া হলে এই জায়গা উদ্ধার কার্যক্রম হাতে নেওয়া হবে। মিরপুর ১ নম্বরে আছে আরও অন্তত ২৩০ কাঠা জমি। সেসবও বেদখল। এর মধ্যে ১ দশমিক ১৫ একর জায়গায় করা হয়েছে স্বাধীন বাংলা সুপার মার্কেট। মার্কেটের ওই জায়গা অধিগ্রহণে ক্ষতিগ্রস্তদের জন্য পুনর্বাসন প্লট হিসেবে বরাদ্দ দেওয়া হয়েছিল বলে জানায় গৃহায়ণ। তবে জমির মালিকানা নিয়ে আদালতে মামলা থাকার কারণে তা দখলে নেওয়া সম্ভব হচ্ছে না। নাম প্রকাশ না করার শর্তে গৃহায়ণের একাধিক কর্মকর্তা প্রথম আলোকে বলেন, মার্কেটটি নির্মাণ করেছেন স্থানীয় প্রভাবশালীরা। এর মধ্যে ঢাকা উত্তর সিটির ১২ নম্বর ওয়ার্ডের সাবেক কাউন্সিলর ইকবাল হোসেন ওরফে তিতুর নামও আছে। অভিযোগের বিষয়ে জানতে চাইলে তিনি প্রথম আলোকে বলেন, এই মার্কেটের সঙ্গে তিনি সম্পৃক্ত নন। তবে মার্কেটের কমিটির লোকজনের সঙ্গে মামলা চলছে। তিনি বলেন, গৃহায়ণের জায়গা হলে তারা এটা ভেঙে দিক। তখনই তো দেখা যাবে কারা জমির দাবি নিয়ে সামনে আসে। প্রতিবেদনে উল্লেখ করা হয়েছে, মিরপুর ১ নম্বরে (সনি সিনেমা হলের বিপরীতে গোলচত্বরসংলগ্ন স্বাধীন বাংলা সুপার মার্কেট এলাকা) ৯৪টি বাণিজ্যিক প্লট, ২১টি প্রাতিষ্ঠানিক প্লট, ৫৮টি শিল্প প্লট ও ১০১৮টি পুনর্বাসন প্লট রয়েছে। এসব প্লটের কোনো ইনভেনটরি নেই, রেজিস্টার নেই। তবে যাচাই-বাছাই ও স্থানীয়দের সঙ্গে কথা বলে নিরীক্ষা বিভাগ জেনেছে, এসব প্লট ২ থেকে আড়াই কাঠা পরিমাণের। সে হিসাবে ১১৫টি প্লটে জমির পরিমাণ ২৩০ কাঠা, যার বাজারমূল্য অন্তত ১১৫ কোটি টাকা। গৃহায়ণ বলছে, উন্নয়ন প্রকল্প হাতে নিলে বেদখল হওয়া জায়গা উদ্ধার করা যাবে। কিন্তু নিজেরা বরাদ্দ দিয়ে সে জমিও বুঝিয়ে দিচ্ছে না প্রতিষ্ঠানটি। মিরপুর ১১ নম্বর সেকশনের বি ব্লকে ২৭ বছর আগে ১৪৪ ব্যক্তিকে প্লট বরাদ্দ দেওয়া হয়েছিল। নিয়ম মেনে তাঁরা টাকাও জমা দিয়েছিলেন। কিন্তু এখন পর্যন্ত জায়গা বুঝিয়ে দেয়নি গৃহায়ণ। মিরপুর ৫ নম্বর সেকশনে সম্প্রসারিত রূপনগর আবাসিক এলাকায় ৩৬ বছর আগে ৪৪ ব্যক্তিকে প্লটের বরাদ্দ দেওয়া হয়েছিল। ওই জমিও বুঝিয়ে দেয়নি প্রতিষ্ঠানটি। জমি আছে দখলদারদের কাছে। তবে জাতীয় গৃহায়ণ কর্তৃপক্ষের চেয়ারম্যান দেলওয়ার হায়দার প্রথম আলোকে বলেন, উচ্ছেদ কার্যক্রম একটি চলমান প্রক্রিয়া। এটা চলছে। কোন বছর কতটুকু জায়গা উদ্ধার করা হবে, প্রতি বছর তাঁদের এমন টার্গেটও রয়েছে। এ ক্ষেত্রে অনেকগুলো প্রক্রিয়া তাঁদের অনুসরণ করতে হয়। তিনি বলেন, ‘আমরা কখনোই চাইব না আমাদের জমি কেউ দখল করুক।’ তবে ট্রান্সপারেন্সি ইন্টারন্যাশনাল বাংলাদেশের (টিআইবি) নির্বাহী পরিচালক ইফতেখারুজ্জামান মনে করেন, দখলদারদের সুবিধা দেওয়ার জন্য যোগসাজশ করে সংশ্লিষ্ট কর্মকর্তা-কর্মচারীরা অবৈধ সম্পদের মালিক হচ্ছেন। জমি উদ্ধার না করার পেছনে এটাই মূল কারণ। তিনি প্রথম আলোকে বলেন, বিপুল পরিমাণ রাষ্ট্রীয় সম্পদ বেদখল হয়ে আছে। নিরপেক্ষ তদন্তের মাধ্যমে এর সঙ্গে জড়িতদের চিহ্নিত করে বিচারের আওতায় আনা উচিত। জবাবদিহির ব্যবস্থা না করলে এসব বন্ধ করা যাবে না। ",https://www.prothomalo.com/bangladesh/capital/%E0%A7%A7%E0%A7%A7-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A7%AE%E0%A7%A9%E0%A7%AA-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%9C%E0%A6%AE%E0%A6%BF-%E0%A6%AC%E0%A7%87%E0%A6%B9%E0%A6%BE%E0%A6%A4,"২০ জুন ২০২১, ১০: ১৮",1
কোভিড ছড়িয়ে পড়েছে শার্শার গ্রামেগঞ্জে,"রোববার সকাল পর্যন্ত ২৪ ঘণ্টায় উপজেলা থেকে পাঠানো ৪৩টি নমুনা পরীক্ষায় ২৯ জনের করোনাভাইরাস পজিটিভ এসেছে। শনাক্তের হার ৬৭ দশমিক ৪৪ শতাংশ। এনিয়ে এখন পর্যন্ত এ উপজেলায় ৬৫০ জনের শরীরে করোনাভাইরাসের সংক্রমণ ধরা পড়েছে। বেনাপোলে রোগীর সংখ্যা ১০০ ছাড়িয়েছে বলে জানিয়েছন উপজেলা স্বাস্থ্য কর্মকর্তা ডা. ইউসুফ আলী। যশোর বিজ্ঞান ও প্রযুক্তি বিশ্ববিদ্যালয়ের জেনম সেন্টারে গত এক সপ্তাহের আরটিপিসিআর পরীক্ষার ফলাফল বিশ্লেষণে দেখা গেছে, যাদের শরীরে এই সময়ে সংক্রমণ ধরা পড়েছে, তাদের মধ্যে শার্শার প্রায় অর্ধশত গ্রামের বাসিন্দারা রয়েছেন। মহামারীর প্রথম ধাপে কেবল বেনাপোল ও নাভারন এলাকায় কোভিড রোগী পাওয়া গেলেও দ্বিতীয় ধাপে তা প্রত্যন্ত গ্রামাঞ্চলে ছড়িয়ে পড়েছে। যশোর সদর হাসপাতালের আবাসিক মেডিকেল অফিসার (আরএমও) ডা. আরিফ আহমেদ জানান, করোনাভাইরাসে আক্রান্ত হয়ে গত এক সপ্তাহে শার্শা উপজেলার ৩ জন মারা গেছেন। উপসর্গ নিয়ে মৃত্যু হয়েছে আরও ৩ জনের। উপজেলার মাটিপুকুর গ্রামের সাগর বিশ্বাসের ছেলে আলমগীর হোসেন (৩৬), নাভারণ এলাকার হাবীবুর রহমানের স্ত্রী আঞ্জুয়ারা বেগম (৫৫) ও গোগার বাদল চৌধুরীর স্ত্রী সবিতা রানী (৬০) মারা গেছেন করোনাভাইরাসের সংক্রমণ নিয়ে। আর উপসর্গ নিয়ে মারা গেছেন কায়বা ইউনিয়নের ধান্যতাড়া গ্রামের প্রয়াত ইমাম আলীর ছেলে আতিয়ার রহমান (৭৫), কাশিয়ানী গ্রামের মতিয়ার রহমানের স্ত্রী মরিয়ম বেগম (৪০) ও রঘুনাথপুর গ্রামের মৃত আজগর আলীর ছেলে রফি উদ্দিন (৭০)। প্রত্যন্ত গ্রামগুলোতে অনেকেরই ৮ থেকে ১০ দিন সর্দি-কাশি-জ্বর-গলাব্যথার মত উপসর্গ থাকলেও তারা কোভিড পরীক্ষা করাতে অনীহা দেখাচ্ছেন। ফলে শনাক্তের প্রকৃত সংখ্যাও জানা যাচ্ছে না। সংক্রমণ ঠেকাতে উপজেলা প্রশাসন, আইনশৃঙ্খলা বাহিনী ও জনপ্রতিনিধিরা কঠোর অবস্থানে থাকলেও মাঠ পর্যায়ে প্রভাব না পড়ায় কঠোর বিধিনিষেধের সিদ্ধান্ত নেওয়া হয়েছে বলে জানিয়েছেন উপজেলা পরিষদ চেয়ারম্যান সিরাজুল হক মঞ্জু। সোমবার উপজেলা নির্বাহী কর্মকর্তার জারি করা গণবিজ্ঞপ্তিতে ১২ দফা কঠোর নির্দেশনা দেওয়া হয়। পরদিন জেলা প্রশাসক তমিজুল ইসলাম খানের দেওয়া আরেকটি বিজ্ঞপ্তিতে কড়াকড়ি বাড়ানোর কথা বলা হয়। শার্শার উপজেলা নির্বাহী কর্মকর্তা মীর আলিফ রেজা জানিয়েছেন, জেলা কোভিড প্রতিরোধ কমিটির সিদ্ধান্তে ১৫ জুন থেকে সাত দিনের জন্য বেনাপোল বাজার ও শার্শা সদর ইউনিয়নকে উচ্চ ঝুঁকির এলাকা হিসেবে চিহ্নিত করে কঠোর বিধিনিষেধ দেওয়া হয়েছে। এসব এলাকায় ঘরের বাইরে এবং জনসম্মুক্ষে সকলকে বাধ্যতামূলকভাবে মাস্ক ব্যবহার করতে হবে। গণপরিবহন বন্ধ থাকবে। মোটরসাইকেলে একজন ও ইজিবাইকে দুইজনের বেশি যাত্রী বহন করা যাবে না। বিকাল ৫টার পর সকল ব্যবসা প্রতিষ্ঠান বন্ধ রাখতে হবে। হোটেল রেস্তোরাঁয় বসে খাওয়া যাবে না এবং চায়ের দোকানে বেঞ্চ, কেরামবোর্ড ও টেলিভিশন রাখা যাবে না। সকল প্রকার গণজমায়েত, সভা-সমাবেশ, মিছিল নিষিদ্ধ করা হয়েছে। বিনা কারণে সন্ধ্যা ৬টার পর ঘরের বাইরেও যাওয়া যাবে না। বেনাপোল ও নাভারনে দোকানপাট, শপিংমল, বিপণীবিতাণ বন্ধ রাখার কথা থাকলেও সরেজমিনে ভিন্ন চিত্র দেখা গেছে। বাগআচড়া এলাকায় বিধিনিষেধ মানছে না সাধারণ মানুষ। পাশের উপজেলা সাতক্ষীরার কলারোয়ায় কঠোর নিষেধাজ্ঞা থাকায় সেখানকার লোকজন কাজকর্ম করতে আসছেন বাগআচড়া বাজারে। গ্রামের বাজারগুলোতে রাত ১০টা পর্যন্ত দোকানপাট খোলা রাখতে দেখা গেছে। বাগআচড়া ইউনিয়ন পরিষদ চেয়ারম্যান ইলিয়াছ কবির বকুল বলেন, “করোনা সংক্রমণের অন্যতম হটস্পট এখন বাগআচড়া। আমরা আতঙ্কিত। বাগআচড়া সাতমাইলে রয়েছে পশুহাট ও বাগআচড়া বাগুড়িতে বসে আমের হাট। “গরু ও আম কেনাবেচার জন্য এ দুটি হাটে সারা দেশের মানুষের সমাগম ঘটে। এখানে শত চেষ্টা করেও শারীরিক দূরত্ব কিম্বা মাস্কের ব্যবহার নিশ্চিত করা সম্ভব না।” তিনি জানান, এখান থেকে দূরপাল্লার বাসসহ আন্তঃজেলা বাস ছাড়ছে। সাতক্ষীরার মানুষ ভেতরের রাস্তা দিয়ে বাগআচড়ায় যাতায়াত করছে। বাগআচড়ায় ইতোমধ্যে ১৬ জন কোভিড আক্রান্ত হয়েছেন। পরীক্ষা হলে এ সংখ্যা আরো বেড়ে যাবে বলে মনে করেন ইউনিয়ন পরিষদ চেয়ারম্যান।",https://bangla.bdnews24.com/samagrabangladesh/article1904190.bdnews,"জুন ২০, ২০২১",1
সিলেটের ভূমিকম্প ঠেকাতে পুড়িয়ে ফেলা হচ্ছে মেয়েদের জিন্স,"গত কয়েকদিনে সিলেট যেন ভূমিকম্পের নগরীতে পরিণত হচ্ছে। এর আগে একদিন বেশ কয়েকবার ভূমিকম্প অনুভূত হওয়ার পর গতকাল ৫ মিনিটে দুইবার ভূমিকম্প অনুভূত হয়ে বলে জানা যায়। বিশ্লেষকদের ভাষ্যমতেও সিলেট বড় ধরণের ভূমিকম্পের ঝুঁকিতে রয়েছে। এমন দূর্যোগ ঠেকাতে সিলেটের মেয়েদের সকল জিন্স প্যান্ট পুড়িয়ে ফেলার সিদ্ধান্ত নিয়ে স্থানীয়রা। একটি সম্পূর্ণ ভূয়া সোর্স থেকে বিষয়টি নিশ্চিত করেছে eআরকির বিশেষ প্রতিবেদক বিনয় ভদ্র। সিলেটের একজন টি-স্টল ইন্সটিটিউটের এক গবেষক বলেন, 'মেয়েরা জিন্স পরে হাঁটলে মাটির নিচের প্লেটগুলো নিজেদেরকে নিয়ন্ত্রণ করতে পারে না। অনিয়ন্ত্রিত হয়ে তারা নড়াচড়া শুরু করে। যার ফলে অনুভূত হয় ভূমিকম্প। প্লেট হলেও তারা তো মানুষ, তাদের তো অনুভূতি আছে। ফলে সিলেট অঞ্চলে কোন জিন্স না থাকলে তারা নড়াচড়াও করবে না, ভূমিকম্পও আর হবে না।' শুরুতে টি-স্টল ইন্সটিটিউটের একাধিক গবেষক জিন্স প্যান্ট কেটে ফেলার সিদ্ধান্ত নিলেও সেখানে বেশ ঝুঁকির সম্ভাবনা থাকায় সরে আসা হয়। এক গবেষক জানান, 'কাইটা ফেললে তো কোন লাভ নাই। মেয়েরা ওইগুলাও পরবে। আইজকাল এইগুলা নাকি স্টাইল। তখন মাটির নিচের প্লেটের অনুভূতিতে কয়েকগুণ গতিতে আঘাত লাগবে। ভূমিকম্প হবে আরো বেশি।' অন্যতম ভূমিকম্পের দেশ জাপানের উদাহরণ টেনে একজন বলেন, 'টেলিভিশনে দেখলাম জাপানের মেয়েরা বেশি বেশি জিন্স পরে। সেজন্য দেখেন ওদের দেশে প্রতিদিন ছোট বড় ভূমিকম্প হচ্ছে। অন্য দিকে সৌদি আরব, ইরাক, ইরানের কেউ জিন্স পরে না বলে ওখানে জীবনেও ভূমিকম্প হয় না। হইলেও ওইসব দেশের উপকারের জন্যই হয়। হাতে নাতে প্রমাণ পেয়েও যদি আমরা সাবধান না হই তাহলে আমাদের ধ্বংস অনিবার্য।' ",https://www.earki.co/news/article/5835/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87%E0%A6%B0-%E0%A6%AD%E0%A7%82%E0%A6%AE%E0%A6%BF%E0%A6%95%E0%A6%AE%E0%A7%8D%E0%A6%AA-%E0%A6%A0%E0%A7%87%E0%A6%95%E0%A6%BE%E0%A6%A4%E0%A7%87-%E0%A6%AA%E0%A7%81%E0%A7%9C%E0%A6%BF%E0%A7%9F%E0%A7%87-%E0%A6%AB%E0%A7%87%E0%A6%B2%E0%A6%BE-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%AE%E0%A7%87%E0%A7%9F%E0%A7%87%E0%A6%A6%E0%A7%87%E0%A6%B0,"১৩:০৫, জুন ০৮, ২০২১",0
কদমতলীতে বাসা থেকে বাবা-মা-মেয়ের লাশ উদ্ধার,"রাজধানীর কদমতলীর মুরাদপুর লাল মিয়া সরকার রোডের একটি বাসা থেকে বাবা, মা ও মেয়ের লাশ উদ্ধার করেছে পুলিশ। ওই পরিবারের শিশুসহ আরও দুজনকে গুরুতর অসুস্থ অবস্থায় ঢাকা মেডিকেল কলেজ হাসপাতালে নেওয়া হয়েছে। এ ঘটনায় আরেক মেয়েকে আটক করা হয়েছে। যাঁদের লাশ উদ্ধার করা হয়েছে, তাঁরা হলেন মাসুদ রানা (৫০), তাঁর স্ত্রী মৌসুমি ইসলাম (৪৫) ও মেয়ে জান্নাতুল (২১)। হাসপাতালে যে দুজনকে ভর্তি করা হয়েছে, তাঁরা হলেন মাসুদ রানার আরেক মেয়ে মেহজাবিনের স্বামী শফিকুল ইসলাম ও তাঁদের পাঁচ বছরের মেয়ে মার্জান তাবাসসুম। শফিকুল ও মেহজাবিনের বয়স প্রাথমিকভাবে নিশ্চিত হওয়া যায়নি।হাসপাতালে চিকিৎসাধীন শফিকুল বলেন, গতকাল শুক্রবার রাতে তিনি স্ত্রী ও সন্তানসহ শ্বশুরবাড়িতে বেড়াতে যান। সেখানে যাওয়ার পরে তাঁর স্ত্রী মেহজাবিন সবাইকে চা দেন। চা খাওয়ার পরে তাঁর আর কিছু মনে নেই। ওই চা তাঁর শ্বশুর শাশুড়িও খেয়েছেন। শফিকুল আরও বলেন, তাঁর স্ত্রীর সঙ্গে শ্বশুরবাড়ির কারও সম্পর্ক ভালো না। প্রায়ই তাঁদের মধ্যে কলহ চলতো। কদমতলী থানার উপপরিদর্শক (এসআই) আবুল কালাম আজাদ জানান, পুরো ঘটনা খতিয়ে দেখা হচ্ছে। লাশ ঘটনাস্থলে রয়েছে। ",https://www.prothomalo.com/bangladesh/capital/%E0%A6%95%E0%A6%A6%E0%A6%AE%E0%A6%A4%E0%A6%B2%E0%A7%80%E0%A6%A4%E0%A7%87-%E0%A6%AC%E0%A6%BE%E0%A6%B8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%AC%E0%A6%BE%E0%A6%AC%E0%A6%BE-%E0%A6%AE%E0%A6%BE-%E0%A6%AE%E0%A7%87%E0%A7%9F%E0%A7%87%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0,"১৯ জুন ২০২১, ১৩: ৪১",1
চট্টগ্রামে করোনা শনাক্তের হার ২১ শতাংশের বেশি,"চট্টগ্রামে গত ২৪ ঘণ্টায় করোনাভাইরাসে সংক্রমিত হয়ে এক ব্যক্তির মৃত্যু হয়েছে। একই সময় নতুন করে ১৩৬ জনের শরীরে করোনা শনাক্ত হয়েছে। পরীক্ষার তুলনায় করোনা শনাক্তের হার ২১ শতাংশের বেশি। আজ রোববার সকালে জেলা সিভিল সার্জন কার্যালয় থেকে গণমাধ্যমে পাঠানো করোনা–সংক্রান্ত সর্বশেষ প্রতিবেদনে এ তথ্য জানানো হয়। সরকারি হিসাব অনুসারে, চট্টগ্রামে এখন পর্যন্ত ৫৫ হাজার ৯৮১ জনের শরীরে করোনা শনাক্ত হয়েছে। করোনায় চট্টগ্রামে মারা গেছেন মোট ৬৫৭ জন। জেলা সিভিল সার্জন কার্যালয়ের তথ্য অনুযায়ী, গত ২৪ ঘণ্টায় ৬৪২ জনের করোনার নমুনা পরীক্ষা করা হয়। গত ২৪ ঘণ্টায় শনাক্ত ব্যক্তিদের মধ্যে নগরের ৬৭ জন। নগরের বাইরের বিভিন্ন উপজেলার ৬৯ জন। ২৪ ঘণ্টায় মারা যাওয়া দুই ব্যক্তি শহরের বাসিন্দা। আগের ২৪ ঘণ্টায় চট্টগ্রামে ১ হাজার ১৫১ করোনার নমুনা পরীক্ষা করা হয়। পরীক্ষায় ১৫৭ জনের করোনা শনাক্ত হয়। পরীক্ষার তুলনায় শনাক্তের হার ছিল ১৬ শতাংশের বেশি। এদিন চট্টগ্রামে করোনায় দুজন মারা যান। চট্টগ্রামে গত বছরের ৩ এপ্রিল প্রথম করোনা রোগী শনাক্ত হয়। এরপর ৯ এপ্রিল করোনায় আক্রান্ত হয়ে প্রথম কোনো ব্যক্তি মারা যান।",https://www.prothomalo.com/bangladesh/district/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%B6%E0%A6%A8%E0%A6%BE%E0%A6%95%E0%A7%8D%E0%A6%A4%E0%A7%87%E0%A6%B0-%E0%A6%B9%E0%A6%BE%E0%A6%B0-%E0%A7%A8%E0%A7%A7-%E0%A6%B6%E0%A6%A4%E0%A6%BE%E0%A6%82%E0%A6%B6%E0%A7%87%E0%A6%B0-%E0%A6%AC%E0%A7%87%E0%A6%B6%E0%A6%BF,"২০ জুন ২০২১, ১১: ৪০",1
জীবনানন্দের বিরুদ্ধে সাদাত হোসাইনকে কপি করার অভিযোগ,"হুমায়ূন আহমেদের পর এবার জীবনানন্দের বিরুদ্ধেও সাদাত হোসাইনকে কপি করার অভিযোগ তুলেছে সাদাত হোসাইন ফ্যান ক্লাবের সদস্যরা। সম্প্রতি সাদাত হোসাইনের নতুন কবিতার লাইন 'আমি ক্লান্ত প্রাণ এক... চারিদিকে জীবনের সমুদ্র সফেন... :)' নিয়ে এমন জটিলতার সৃষ্টি হয়। এই লাইনটি ফেসবুকে নিজের একটি ছবির ক্যাপশন হিসেবে ব্যবহার করেন সাদাত হোসাইন। অনেকেই লাইনটিকে জীবনানন্দ দাশের বলে অভিযোগ তুললে সাদাত হোসাইন ফ্যানরা জীবনানন্দের দিকে পালটা অভিযোগের তীর তোলেন। এক সাদাত হোসাইন ফ্যান বলেন, 'সাদাত স্যার ছাড়া এমন লাইন পৃথিবীর আর কেউ লিখতে পারার কথা না। জীবনানন্দ দাশ এই লাইন কপি করছে।' প্রতিটি পয়েন্টে পয়েন্টে কপিও ধরিয়ে দেন এই ডাইহার্ড ফ্যানটি। তিনি বলেন, 'জীবনানন্দ কত চালাক দেখেন। লাইনটি কপি করার সময় ৩ দুগুনে ৬টা ডট বাদ দিছে। একটা ইমোজিও বাদ দিয়া দিছে। ভাবছিলো এমনে ইডিট করলে আমরা বুঝবো না। আরে মিয়া দিনে ১৮ ঘন্টা সাহিত্য নিয়া পইড়া থাকি। আর জীবন মিয়া ভাবছে আমরা ধরতে পারুম না।' অন্য এক ফ্যান বলেন, 'জীবন মিয়া সারা জীবনে ওই 'আমাকে দুদন্ড শান্তি দিয়েছিলো নাটোরের বনলতা সেন।' এই লাইনটি ছাড়া কী আর এমন লিখছে! সাদাত স্যারের মত 'সুরঞ্জনা ওখানে যেয়ো নাকো তুমি' কিংবা 'আমি বিদ্রোহী রণক্লান্ত' কিংবা 'যদি মন কাঁদে তুমি চলে এসো এক বরষার' এমন অসাধারণ লাইন লিখতে পারছে জীবনে? নাকি পারবে! হুহ, আসছে আমার সাদাত স্যারের লেখা মাইরা দিতে।' সাদাত হোসাইনকে নিয়ে গর্বভরা বুক নিয়ে এক ফ্যান বলেন, 'এইগুলা আমাদের সয়ে গেছে। শুধু দেশে না, বিদেশিরাও সাদাত স্যাররে কপি করে। অন্যান্যরা তো লেখা কপি করতো। পাকিস্তানের এক ফুটপাতের সাহিত্যিক দেখলাম সাদাত স্যারের নাম কপি কইরা নিজের নাম রাখছে 'সাদত হোসেন মান্টো'। সো এইগুলাতে আর আমাদের কষ্ট লাগে না।'",https://www.earki.co/news/article/5801/%E0%A6%9C%E0%A7%80%E0%A6%AC%E0%A6%A8%E0%A6%BE%E0%A6%A8%E0%A6%A8%E0%A7%8D%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%B8%E0%A6%BE%E0%A6%A6%E0%A6%BE%E0%A6%A4-%E0%A6%B9%E0%A7%8B%E0%A6%B8%E0%A6%BE%E0%A6%87%E0%A6%A8%E0%A6%95%E0%A7%87-%E0%A6%95%E0%A6%AA%E0%A6%BF-%E0%A6%95%E0%A6%B0%E0%A6%BE%E0%A6%B0,"১৬:১৯, মে ২৯, ২০২১",0
সুযোগ হারাচ্ছে বাংলাদেশ,"বিপুলসংখ্যক মানুষকে টিকা দেওয়ার পর যুক্তরাষ্ট্রে করোনাভাইরাস পরিস্থিতি অনেকটাই নিয়ন্ত্রণে এসেছে। শিথিল হয়েছে অনেক বিধিনিষেধ। মানুষও কেনাকাটা বাড়িয়েছে। তাতে বিভিন্ন দেশ থেকে যুক্তরাষ্ট্রে তৈরি পোশাক রপ্তানি বেড়েছে। যুক্তরাষ্ট্রে দৈনিক করোনা সংক্রমণ এখনো ১২ হাজারের ওপরে। দিনে মারা যাচ্ছেন ৩০০ থেকে ৪০০ মানুষ। যুক্তরাষ্ট্রের ক্রেতা প্রতিষ্ঠান ও ব্র্যান্ড গত বছরের প্রথম চার মাসে (জানুয়ারি-এপ্রিল) বিভিন্ন দেশ থেকে ২ হাজার ১২৬ কোটি ডলারের পোশাক আমদানি করেছিল। চলতি বছরের একই সময়ে সেটি সাড়ে ৮ শতাংশ বেড়ে ২ হাজার ৩০৭ কোটি ডলার হয়েছে। তাতে চীন ও ভিয়েতনামের পোশাক রপ্তানি বেড়েছে। বাংলাদেশ এই সুবিধা নিতে পারেনি, উল্টো এই সময় রপ্তানি কমেছে। ইউএস ডিপার্টমেন্ট অব কমার্সের আওতাধীন অফিস অব টেক্সটাইল অ্যান্ড অ্যাপারেল (অটেক্সা) এই হালনাগাদ পরিসংখ্যান দিয়েছে। যুক্তরাষ্ট্রের ক্রেতা প্রতিষ্ঠান গত বছর ৬ হাজার ৪০৭ কোটি ডলারের পোশাক আমদানি করে। ২০১৯ সালের চেয়ে এই আমদানি ২৩ দশমিক ৪৬ শতাংশ কম। অটেক্সার তথ্য অনুযায়ী, চলতি বছরের প্রথম চার মাসে বাংলাদেশের উদ্যোক্তারা ১৯৯ কোটি ৭৯ লাখ ডলারের বা ১৬ হাজার ৯৮২ কোটি টাকার পোশাক রপ্তানি করেছেন। এই আয় গত বছরের একই সময়ের চেয়ে ৩ দশমিক ৭১ শতাংশ কম। যুক্তরাষ্ট্রের বাজারে চীন ও ভিয়েতনামের পর তৃতীয় সর্বোচ্চ পোশাক রপ্তানিকারক বাংলাদেশ। বাংলাদেশের রপ্তানি কমলেও চীনের রপ্তানি ব্যাপকভাবে বেড়েছে। চলতি বছরের জানুয়ারি থেকে এপ্রিল পর্যন্ত চার মাসে চীন ৪৬৬ কোটি ডলারের পোশাক রপ্তানি করেছে, যা গত বছরের একই সময়ের চেয়ে ১৯ দশমিক ৮৬ শতাংশ বেশি। অন্যদিকে ভিয়েতনাম জানুয়ারি থেকে এপ্রিল পর্যন্ত চার মাসে ৪৫৫ কোটি ডলারের তৈরি পোশাক রপ্তানি করেছে। গত বছরের একই সময়ে দেশটি ৪১৮ কোটি ডলারের পোশাক রপ্তানি করেছিল। সেই হিসেবে চলতি বছর তাদের রপ্তানি বেড়েছে ৮ দশমিক ৯১ শতাংশ। বর্তমানে যুক্তরাষ্ট্রের পোশাক বাজারের ১৯ দশমিক ৬৫ শতাংশই ভিয়েতনামের দখলে। চীনের ২৪ শতাংশ আর বাংলাদেশের হিস্যা মাত্র ৭ দশমিক ৮২ শতাংশ। অটেক্সার তথ্য অনুযায়ী, বাংলাদেশের মতোই ভারত ও ইন্দোনেশিয়ার পোশাক রপ্তানি কমেছে। চলতি বছরের প্রথম চার মাসে ভারত ১৩৪ কোটি ডলারের পোশাক রপ্তানি করলেও তা গত বছরের একই সময়ের চেয়ে ১ দশমিক ১০ শতাংশ কম। ভারত যুক্তরাষ্ট্রের বাজারে চতুর্থ সর্বোচ্চ পোশাক রপ্তানিকারক। এ ছাড়া ইন্দোনেশিয়া রপ্তানি করেছে ১২৭ কোটি ডলারের তৈরি পোশাক। গত বছরের একই সময়ের তুলনায় তাদের রপ্তানি কমেছে ১১ দশমিক ১৮ শতাংশ। নিট পোশাকশিল্পের মালিকদের সংগঠন বিকেএমইএর সহসভাপতি মোহাম্মদ হাতেম প্রথম আলোকে বলেন, ‘গত মে মাসে পবিত্র রমজান ও ঈদের কারণে রপ্তানি কিছুটা কম হয়েছে। তবে আমাদের প্রত্যাশা, জুলাই-আগস্ট থেকে রপ্তানি বাড়বে। কারণ, স্বাভাবিক সময়ের মতো না হলেও ভালো ক্রয়াদেশ আসছে। চীন, ভিয়েতনাম ও কম্বোডিয়া থেকে যুক্তরাষ্ট্রের ক্রেতা প্রতিষ্ঠান ও ব্র্যান্ডের বেশ কিছু ক্রয়াদেশ আমাদের দেশে স্থানান্তরিত হয়েছে।’ মোহাম্মদ হাতেম আরও বলেন, ক্রয়াদেশ এলেও ক্রেতারা পোশাকের মূল্য আগের চেয়ে কম দিতে চাচ্ছেন। অথচ আগের তুলনায় সুতার দাম বেড়েছে। পরিস্থিতি এতটাই জটিল যে অনেক ক্ষেত্রে পোশাকের উৎপাদন খরচের কাছাকাছি মূল্য দিতে চাচ্ছে না ক্রেতা প্রতিষ্ঠান। সে কারণে অনেক ক্রয়াদেশ ফিরিয়ে দিতে বাধ্য হচ্ছেন উদ্যোক্তারা। বাণিজ্যযুদ্ধের কারণে ২০১৯ সালে চীনের হারানো ক্রয়াদেশের একটি অংশ বাংলাদেশে আসতে শুরু করে। তাতে সে বছর যুক্তরাষ্ট্রে ৫৯৩ কোটি ডলারের পোশাক রপ্তানি হয়, যা সাত বছরের মধ্যে সর্বোচ্চ। গত বছরের শুরুটা হয়েছিল দুর্দান্ত।",https://www.prothomalo.com/business/industry/%E0%A6%B8%E0%A7%81%E0%A6%AF%E0%A7%8B%E0%A6%97-%E0%A6%B9%E0%A6%BE%E0%A6%B0%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6,"২০ জুন ২০২১, ১৩: ০৪",1
"মিথিলার জীবনের নানা ঘটনায় প্রথম আলো যেসব শিরোনাম করবে","মিথিলা যা-ই করেন না কেন, প্রথম আলো শুধু সৃজিতকেই দেখতে পান। মিথিলার জীবনে যে ঘটনাই ঘটুক না কেন, প্রথম আলোর খবরে জানতে পারা যায় 'মিথিলা-সৃজিত' এর গল্প। মিথিলার জীবনে বিভিন্ন ঘটনায় কেমন নিউজ দেখতে পাবেন প্রথম আলোতে? এখনও সেসব ঘটনা না ঘটায় সম্ভাব্য নিউজগুলো ভাবতে বসেছিলাম আমরাই!",https://www.earki.co/idea/article/5548/%E0%A6%AE%E0%A6%BF%E0%A6%A5%E0%A6%BF%E0%A6%B2%E0%A6%BE%E0%A6%B0-%E0%A6%9C%E0%A7%80%E0%A6%AC%E0%A6%A8%E0%A7%87%E0%A6%B0-%E0%A6%A8%E0%A6%BE%E0%A6%A8%E0%A6%BE-%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%86%E0%A6%B2%E0%A7%8B-%E0%A6%AF%E0%A7%87%E0%A6%B8%E0%A6%AC-%E0%A6%B6%E0%A6%BF%E0%A6%B0%E0%A7%8B%E0%A6%A8%E0%A6%BE%E0%A6%AE,"১৯:৪৬, মার্চ ১৫, ২০২১",0
যে ১০টি পুরুষতান্ত্রিক কথা বলে নারীকে নারী দিবসের শুভেচ্ছা জানাবেন না,"নারী দিবসে নারীদের শুভেচ্ছা জানিয়ে থাকেন নারী-পুরুষ নির্বিশেষে সবাই। তবে অনেকেই নারী দিবসের শুভেচ্ছা এমনভাবে জানান, যা নারীর মাহাত্ম্য ঘোষণার পরিবর্তে পুরুষতান্ত্রিক সমাজেরই প্রতিনিধিত্ব করে। চলুন দেখে নেই, কোন কথাগুলো বলে কোনো নারীকে নারী দিবসের শুভেচ্ছা জানানো উচিত নয়। নারীরা পাহাড় চড়া থেকে ৪০ জন মানুষের রান্না এক হাতে করে ফেলতে পারে- এসবের মাঝে নারীর মাহাত্ম্য খুঁজে নারীদের শ্রদ্ধা না জানিয়ে সাধারণ মানবিক বৈশিষ্ট্যসম্পন্ন নারীরাও যে মানুষ হিসেবে সমান শ্রদ্ধার পাত্র, তা বুঝতে শিখুন। সংসারে নারীদেরকে নিজ স্বপ্ন, ইচ্ছা বিসর্জন দিতে বাধ্য করে এবং সেই ত্যাগকে নারীর মাহাত্মের মাপকাঠি করে শুধু তাদের মহীয়ান করে তুলবেন না। যে নারী সকল কিছুর আগে নিজের স্বপ্ন, ইচ্ছা ও শখকে অগ্রাধিকার দেয়, নিজের চাওয়াকে গুরুত্ব দেয়, সেও সমান গুরুত্বের অধিকারী। নারীত্ব বা নারীর পরিচয় কারো মা, বোন কিংবা মেয়ে হওয়ার মাঝে সীমিত নয়। আপনার সাথে বা কোনো পুরুষের সাথে নারীর সম্পর্কই তার পরিচয় নয়। কারো মা, বোন বা স্ত্রী হলেও সে যেমন নারী, না হলেও সে নারীই। শ্রদ্ধা যেন করা হয় নারীকে, তাঁর জরায়ুকে নয়। সন্তান জন্মদানই নারীর নারীজীবনের মূল উদ্দেশ্য নয়। তাই কোনো নারীর যদি সন্তান জন্মদানের সামর্থ্য না থাকে কিংবা কারো যদি সন্তান জন্মদানের ইচ্ছেটাই না থাকে, তবে সেটিও খুব সাধারণ। এবং সেও সমান শ্রদ্ধার দাবিদার। সফল হওয়ার পথে নারীকে সবসময় পেছনে রাখলে সে তো সফলদের পেছনেই থাকবে! নারীদের খুঁটি করে সাফল্যের চূড়ায় গিয়ে সেটাকে নারীর মাহাত্ম্য হিসেবে ঘোষণা করবেন না। নারীকেও সাফল্যের চূড়ায় পৌছাতে সাহায্য করুন এবং শুভেচ্ছা জানান তাদের অর্জনের জন্য। না মফিজ সাহেব, আপনার অতি সাধারণ জীবনের অতি সাধারণ সমস্যার অতি সাধারণ সমাধান দিতে আপনার স্ত্রীর জন্ম হয় নাই। তাই আপনার স্ত্রীর জীবনের উদ্দেশ্য বা মাহাত্ম্য আপনার 'অগোছালো জীবন' গুছিয়ে দেওয়ায় নয়। তার নিজ অর্জন থেকেই তাকে নিজের জীবনের মাহাত্ম্য বুঝে নেয়ার সুযোগ দিন। নারীকে পবিত্র বা বিশুদ্ধ হতেই হবে কেন? আর বিশুদ্ধতার সংগা কী? কে এটা নির্ধারন করে? আপনার সংকীর্ণ মনোভাবের মানদণ্ডে নারীকে আপনি যেভাবে দেখতে চান, শুধু তেমন হলেই যদি সে সম্মানের যোগ্য হয়ে থাকে এবং বাকিরা আপনার চোখে নোংরা হয়ে থাকে, তবে আগে আপনার দৃষ্টিভঙ্গি সংশোধন করার চেষ্টা করুন। নারী কোনো অতিমানবিক স্বর্গীয় সত্ত্বা নয়। সাধারণ মানুষের মতোই নারীর মাঝে বাস্তবিক নানা রূপ বিদ্যমান। তাই নারীদের রুপে-গুণে নিখুঁত হতে হবে এবং দেবীর মতন দশহাতে সকল কিছু সামলে ফেলার সামর্থ্য থাকতে হবে, এমন বাধ্যবাধকতা তৈরি করা মূলত নারীকে বন্দী রাখারই অপচেষ্টা। আপনি যদি মনে করেন, নারী মানেই শারীরিক ও মানসিকভাবে তারা হবেন কোমল ও সহনশীল, তাহলে আপনাকে ভুল প্রমাণ করতে আছেন প্রীতিলতা ওয়েদ্দেদার, আনা ফ্রাংক, জোয়ান অব আর্কসহ আরো হাজার-লক্ষ নারী। যে সংসারে থেকে রমণী তার নিজ স্বপ্ন, আকাঙ্ক্ষা নিয়ে সুখী হতে পারে না, সেই সংসারকে সুখী করার জন্য এমন শুভেচ্ছা জানানো নারীর জন্য খুব একটা সুখকর নয়। সংসার সুখী করা নারীর একা দায়িত্ব নয়, একার পক্ষে সম্ভবও নয়। সংসার সুখী করার মতো গুণ থাকাও তার জন্য আবশ্যক নয়। ",https://www.earki.co/idea/article/5527/%E0%A6%AF%E0%A7%87-%E0%A7%A7%E0%A7%A6%E0%A6%9F%E0%A6%BF-%E0%A6%AA%E0%A7%81%E0%A6%B0%E0%A7%81%E0%A6%B7%E0%A6%A4%E0%A6%BE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BF%E0%A6%95-%E0%A6%95%E0%A6%A5%E0%A6%BE-%E0%A6%AC%E0%A6%B2%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%95%E0%A7%87-%E0%A6%A8%E0%A6%BE%E0%A6%B0%E0%A7%80-%E0%A6%A6%E0%A6%BF%E0%A6%AC%E0%A6%B8%E0%A7%87%E0%A6%B0,"১৬:৪৭, মার্চ ০৮, ২০২১",0
"কাল থেকে দেওয়া হবে ফাইজারের টিকা","কাল সোমবার থেকে ঢাকা শহরের তিনটি কেন্দ্রে ফাইজারের টিকা দেওয়া হবে। চীনে অধ্যয়নরত বাংলাদেশি শিক্ষার্থীরা চলমান টিকা কার্যক্রমে অগ্রাধিকার পাবেন। আজ স্বাস্থ্য অধিদপ্তরের নিয়মিত ভার্চ্যুয়াল স্বাস্থ্য বুলেটিনে এ কথা বলা হয়েছে। স্বাস্থ্য বুলেটিনে বলা হয়, বঙ্গবন্ধু শেখ মুজিব মেডিকেল বিশ্ববিদ্যালয়, শেখ রাসেল গ্যাস্ট্রোলিভার হাসপাতাল ও কুর্মিটোলা জেনারেল হাসপাতালে প্রাথমিকভাবে কিছু মানুষকে ফাইজারের টিকা দেওয়া হবে। এই টিকা গ্রহীতাদের সাত থেকে ১০ দিন পর্যবেক্ষণে রাখা হবে। এই সময়ে বড় কোনো সদস্যা দেখা না দিলে এই টিকা দেওয়ার পরিমাণ বাড়ানো হবে। ফাইজারের এক লাখের কিছু বেশি টিকা বাংলাদেশ পেয়েছে করোনার টিকা সংগ্রহ ও বিতরণের বৈশ্বিক উদ্যোগ কোভ্যাক্স থেকে। এই টিকা অতি শীতল তাপমাত্রায় সংরক্ষণ করতে হয়। দেশে শুধু ঢাকা শহরেই এই টিকা দেওয়া হবে। এদিকে চীনে পড়াশোনা করছেন এমন প্রায় পাঁচ হাজার শিক্ষার্থী টিকা পাবেন বলে স্বাস্থ্য বুলেটিনে বলা হয়। দেশে এখন অক্সফোর্ড-অ্যাস্ট্রোজেনেকার টিকার দ্বিতীয় ডোজ দেওয়া চলছে। গতকাল শনিবার থেকে চীনের সিনোফার্মের টিকার প্রথম ডোজ টিকা দেওয়া শুরু হয়েছে। ফাইজারের টিকা দেওয়া শুরু হলে এক সঙ্গে তিন ধরনের টিকা দেওয়া চলবে।",https://www.prothomalo.com/bangladesh/coronavirus/%E0%A6%95%E0%A6%BE%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%B9%E0%A6%AC%E0%A7%87-%E0%A6%AB%E0%A6%BE%E0%A6%87%E0%A6%9C%E0%A6%BE%E0%A6%B0%E0%A7%87%E0%A6%B0-%E0%A6%9F%E0%A6%BF%E0%A6%95%E0%A6%BE,"২০ জুন ২০২১, ১৫: ০১",1
হেফাজতের ঘাঁটিতে দলীয় সাংসদ না থাকায় আ.লীগের হতাশা,"হেফাজত ইসলামের ঘাঁটি হাটহাজারীতে দীর্ঘদিন ধরে আওয়ামী লীগের দলীয় সাংসদ নেই। স্থানীয় আওয়ামী লীগ নেতারা মনে করছেন, এতে সেখানে নানা সাংগঠনিক দুর্বলতা তৈরি হয়েছে। হেফাজত কিংবা অন্য বিরোধী শক্তিকে মোকাবিলা করার মতো কর্মকাণ্ড আওয়ামী লীগের নেই। স্থানীয় সময় গতকাল শনিবার রাতে কেন্দ্রীয় নেতাদের সঙ্গে মতবিনিময় সভায় নেতারা তাঁদের হতাশার কথা জানান। এ সময় কেন্দ্রীয় নেতারা হেফাজতে ইসলামকে ঠেকাতে দলের সাংগঠনিক ভিত শক্তিশালী করার ওপর জোর দেন।হাটহাজারীতে ২০ দিনের মধ্যে উপজেলা আওয়ামী লীগের কমিটি পূর্ণাঙ্গ করা এবং দ্রুততর সময়ে সহযোগী সংগঠনগুলোর সম্মেলন শেষ করার নির্দেশ দেওয়া হয়েছে। চট্টগ্রাম সার্কিট হাউসের সম্মেলনকক্ষে দলের বিভাগীয় সাংগঠনিক সম্পাদক সংসদের হুইপ আবু সাঈদ আল মাহমুদ স্বপন ও উপপ্রচার সম্পাদক আমিনুল ইসলামের সঙ্গে স্থানীয় নেতাদের এই মতবিনিময় সভা অনুষ্ঠিত হয়। রাত সাড়ে নয়টায় সভা শেষ হয়। কেন্দ্রীয় নেতারা একই স্থানে আজ রোববার সকাল ১০টা থেকে মহানগর আওয়ামী লীগের সংসদীয় আসনভিত্তিক ওয়ার্ড ও থানা কমিটির সঙ্গে পৃথক মতবিনিময় সভা শুরু করেছেন। এসব সভায় দলের যুগ্ম সাধারণ সম্পাদক মাহবুব আলম হানিফ এবং স্থানীয় সাংসদেরা উপস্থিত থাকছেন। রাতে অনুষ্ঠিত সভায় সম্প্রতি হাটহাজারীতে হেফাজতে ইসলামের তাণ্ডবের বিষয়টি নিয়ে আলোচনা হয়। ২৬ মার্চ স্বাধীনতার সুবর্ণজয়ন্তী উপলক্ষে নরেন্দ্র মোদির বাংলাদেশ সফরকে কেন্দ্র করে হাটহাজারীতে হেফাজতের তাণ্ডবের সময় আওয়ামী লীগ খুব বেশি সক্রিয় ছিল না বলে আলোচনা হয়। সে সময় দলীয় সাংসদ না থাকার বিষয়ে কেউ কেউ ক্ষোভ প্রকাশ করেছেন। এ কারণে সেখানে সংগঠন দুর্বল বলে মত দেন তাঁরা। সভায় উপস্থিত হাটহাজারী উপজেলা আওয়ামী লীগের সভাপতি মোহাম্মদ আলী প্রথম আলোকে বলেন, মহাজোটের সাংসদ নিয়ে কেউ কথা বলেনি। তবে দলীয় সাংসদ না থাকার কারণে কিছু সাংগঠনিক দুর্বলতার কথা তৃণমূলের নেতারা তুলে ধরেছেন। একইভাবে ফটিকছড়িতেও দলীয় সাংসদ না থাকার কথা উঠেছে। তবে সব মিলিয়ে সংগঠনকে শক্তিশালী করার ওপর জোর দিয়েছেন নেতারা। ভবিষ্যতে হেফাজত বা বিএনপি–জামায়াতকে মোকাবিলা করার মতো সাংগঠনিক ভিত তৈরি করতে হবে বলেন নেতারা। ২০০৮ সাল থেকে হাটহাজারীতে আওয়ামী লীগের শরিক হিসেবে জাতীয় পার্টির সাংসদ নির্বাচিত হয়ে আসছেন। গতকালের সভায় বিভিন্ন সময় আওয়ামী লীগের নেতা বা মন্ত্রীদের হাটহাজারী মাদ্রাসায় যাওয়া, সেখানে হেফাজত নেতাদের সঙ্গে সাক্ষাৎ ও হেফাজত নেতাদের প্রশংসা করা নিয়েও সমালোচনা করেন চট্টগ্রামের আওয়ামী লীগ নেতারা। এ ছাড়া দলের অনৈক্য নিয়েও কথা হয়। জানতে চাইলে কেন্দ্রীয় উপপ্রচার সম্পাদক আমিনুল ইসলাম প্রথম আলোকে বলেন, সাংগঠনিক ভিত মজবুত করতে ঐক্যবদ্ধভাবে ২০ দিনের মধ্যে হাটহাজারী থানা কমিটি পূর্ণাঙ্গ করতে বলা হয়েছে। সেটা এক মাসও হতে পারে। পাশাপাশি যেসব ইউনিয়ন, যুবলীগ ছাত্রলীগসহ অঙ্গ ও সহযোগী সংগঠনের সম্মেলন হয়নি, সেগুলো দ্রুত সময়ের মধ্যে করতে বলা হয়েছে। এ ছাড়া কেন্দ্রীয় আওয়ামী লীগের একটি দল শিগগির হাটহাজারীতে যাবে বলে সভায় সিদ্ধান্ত হওয়ার কথা জানান আমিনুল ইসলাম। সভায় উপস্থিত ছিলেন উত্তর জেলা আওয়ামী লীগের সভাপতি এম এ সালাম, সাধারণ সম্পাদক শেখ আতাউর রহমান, নগর কমিটির ভারপ্রাপ্ত সভাপতি মাহতাব উদ্দিন চৌধুরী ও সাধারণ সম্পাদক আ জ ম নাছির উদ্দীন, দক্ষিণ জেলার সভাপতি মোছলেম উদ্দিন আহমদ ও সাধারণ সম্পাদক মফিজুর রহমান। এ ছাড়া হাটহাজারী উপজেলা আওয়ামী লীগ, যুবলীগ ও ছাত্রলীগের কমিটির নেতারা উপস্থিত ছিলেন। আজ সকাল ১০টা থেকে চট্টগ্রাম-৪, ৫ ও চট্টগ্রাম-৮ সংসদীয় আসনের সঙ্গে প্রথম সভা করেছেন নেতারা। তাতে কেন্দ্রীয় নেতাদের পাশাপাশি শিক্ষা উপমন্ত্রী মহিবুল হাসান চৌধুরী, স্থানীয় সাংসদ মোছলেম উদ্দিন আহমেদ, দিদারুল আলম ও নগর কমিটির ভারপ্রাপ্ত সভাপতি মাহতাব উদ্দিন চৌধুরী ও সাধারণ সম্পাদক আ জ ম নাছির উদ্দীন উপস্থিত রয়েছেন। এরপর পর্যায়ক্রমে চট্টগ্রাম-১৩, ৯ ও চট্টগ্রাম-১১ আসনের সাংসদ ও তৃণমূলের নেতাদের সঙ্গে বৈঠক হবে। আগামীকাল সোমবার নগর আওয়ামী লীগের কার্যনির্বাহী কমিটি, সম্পাদকমণ্ডলীর সদস্য এবং সহসভাপতিদের সঙ্গে পৃথক মতবিনিময় সভার সময় নির্ধারণ করা হয়েছে।",https://www.prothomalo.com/politics/%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4%E0%A7%87%E0%A6%B0-%E0%A6%98%E0%A6%BE%E0%A6%81%E0%A6%9F%E0%A6%BF%E0%A6%A4%E0%A7%87-%E0%A6%A6%E0%A6%B2%E0%A7%80%E0%A7%9F-%E0%A6%B8%E0%A6%BE%E0%A6%82%E0%A6%B8%E0%A6%A6-%E0%A6%A8%E0%A6%BE-%E0%A6%A5%E0%A6%BE%E0%A6%95%E0%A6%BE%E0%A7%9F-%E0%A6%86-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B9%E0%A6%A4%E0%A6%BE%E0%A6%B6%E0%A6%BE,"২০ জুন ২০২১, ১৪: ১৮",1
"খুলনা বিভাগে করোনায় সর্বোচ্চ ২৮ জনের মৃত্যু","খুলনা বিভাগে গতকাল শনিবার সকাল ৮টা থেকে আজ রোববার সকাল ৮টা পর্যন্ত ২৪ ঘণ্টায় করোনায় ২৮ জনের মৃত্যু হয়েছে। নতুন করে করোনা শনাক্ত হয়েছে আরও ৭৬৩ জনের। গত বছরের ১৯ মার্চ বিভাগে প্রথম করোনা শনাক্ত হওয়ার পর এটাই এক দিনে সর্বোচ্চ মৃত্যুর সংখ্যা। এর আগের ২৪ ঘণ্টায় করোনা শনাক্ত হয়েছিল ৬২৫ জনের। মৃত্যু হয়েছিল ২২ জনের। আজ খুলনা বিভাগীয় স্বাস্থ্য অধিদপ্তর এ তথ্য জানিয়েছে। স্বাস্থ্য বিভাগ সূত্রে জানা যায়, ২৪ ঘণ্টায় বিভাগের ১০ জেলায় আরটি-পিসিআরের মাধ্যমে ১ হাজার ৫২৩টি, র‌্যাপিড অ্যান্টিজেনে ৮৬১টি এবং জিন এক্সপার্টের মাধ্যমে ৬৯টি নমুনা পরীক্ষা হয়েছে। মোট ২ হাজার ৪৫৩ জনের নমুনা পরীক্ষায় ৭৬৩ জনের করোনা শনাক্ত হয়েছে। শনাক্তের হার ৩১ দশমিক ১০ শতাংশ। আগের দিন শনাক্তের হার ছিল ৩৪ দশমিক ৪৯ শতাংশ। বিভাগে ২৪ ঘণ্টায় নতুন করে সংক্রমিত ব্যক্তিদের মধ্যে বাগেরহাটে ৬৮, চুয়াডাঙ্গায় ৬৮, যশোরে ৭৩, ঝিনাইদহে ৯০, খুলনায় ২২৩, কুষ্টিয়ায় ১৬৪, মেহেরপুরে ১৯, নড়াইলে ৪৪ ও সাতক্ষীরায় ১৪ জন রয়েছেন। মাগুরার ২৪টি নমুনা পরীক্ষায় কারও করোনা শনাক্ত হয়নি। এখন পর্যন্ত বিভাগে মোট করোনা রোগীর সংখ্যা ৪৫ হাজার ৩২ জন। মৃত্যু হয়েছে ৮২৫ জনের। সুস্থ হয়েছেন ৩৪ হাজার ৩২০ জন। গত ২৪ ঘণ্টায় সুস্থ হয়েছেন ১৯৪ জন। বিভাগীয় স্বাস্থ্য অধিদপ্তরের সহকারী পরিচালক (রোগনিয়ন্ত্রণ) ফেরদৌসী আক্তার প্রথম আলোকে বলেন, সব মিলিয়ে পরিস্থিতি আগের চেয়ে খারাপের দিকে যাচ্ছে। কয়েক দিনে মৃত্যুর ঘটনা বেড়েছে। রোগীরা বাড়িতে বেশি দিন কাটিয়ে হাসপাতালে আসছেন, অবস্থা খুব বেশি খারাপ হলে তখন হাসপাতালে ভর্তি করা হচ্ছে। বিভাগের পরিসংখ্যানে দেখা যাচ্ছে, ৫৫ বছরের বেশি বয়সীরা বেশি মারা গেছেন। স্বাস্থ্যবিধি কঠোরভাবে না মানলে পরিস্থিতি আরও খারাপের দিকে যাবে।",https://www.prothomalo.com/bangladesh/district/%E0%A6%96%E0%A7%81%E0%A6%B2%E0%A6%A8%E0%A6%BE-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%B8%E0%A6%B0%E0%A7%8D%E0%A6%AC%E0%A7%8B%E0%A6%9A%E0%A7%8D%E0%A6%9A-%E0%A7%A8%E0%A7%AE-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"২০ জুন ২০২১, ১৪: ১৪",1
জাতিসংঘে মিয়ানমারের বিরুদ্ধে বাংলাদেশের ভোট না দেওয়ার যুক্তি কী?,"পররাষ্ট্র মন্ত্রণালয়কে ধন্যবাদ যে মিয়ানমারে সামরিক জান্তার সহিংসতা ও প্রাণঘাতী শক্তি প্রয়োগের নিন্দা জানিয়ে এবং দেশটিতে সমরাস্ত্র বিক্রি বন্ধের আহ্বান জানিয়ে গত শুক্রবার জাতিসংঘ সাধারণ পরিষদের প্রস্তাবটির বিপক্ষে আমরা ভোট দিইনি। সাধারণ পরিষদের প্রস্তাবটির বিপক্ষে একমাত্র ভোটটি দিয়েছে বেলারুশ। বাংলাদেশ যেহেতু প্রস্তাবটির পক্ষেও ভোট দেয়নি, সেহেতু বেলারুশের সঙ্গী হওয়াও অসম্ভব ছিল না। বেলারুশের সঙ্গে কৌশলগত ঘনিষ্ঠতা গড়ার উদ্যোগের পটভূমিতে এ রকম হতেই পারে। প্রস্তাবটির পক্ষে ভোট দিয়েছে ১১৯টি দেশ। এই প্রথমবারের মতো জাতিসংঘে মিয়ানমারের চলমান সংকটের বিষয়ে কোনো প্রস্তাবে বাংলাদেশ ভোটদানে বিরত থেকেছে। নিউইয়র্ক টাইমস ঐতিহাসিকদের উদ্ধৃত করে জানিয়েছে, শুক্রবারের ভোটটি শীতলযুদ্ধ অবসানের পর জাতিসংঘ সাধারণ পরিষদের চতুর্থ ভোট, যাতে কোনো দেশে সামরিক শাসনের নিন্দা জানানো হলো। আরও বিরল হচ্ছে কোনো দেশে সমরাস্ত্র বিক্রি বন্ধের আহ্বান। আমরা যেমন অস্ত্র রপ্তানি বন্ধের পক্ষে দাঁড়াইনি, তেমনই সামরিক শাসনের নিন্দাও জানাইনি। বাংলাদেশ কেন সংখ্যাগরিষ্ঠের দলে দাঁড়াতে পারেনি, তার একটা ব্যাখ্যাও জাতিসংঘে বাংলাদেশের স্থায়ী প্রতিনিধি রাবাব ফাতিমার বক্তৃতায় রয়েছে। তাঁর কথায় মিয়ানমারের পরিস্থিতির ওপর আজকের প্রস্তাবটি ‘বাংলাদেশের জন্য অতীব গুরুত্বপূর্ণ। মিয়ানমারের সঙ্গে আমাদের অভিন্ন সীমান্ত রয়েছে; আমরা ১০ লাখের বেশি রোহিঙ্গাকে আশ্রয় দিয়েছি। সে কারণে নৃশংস অপরাধের শিকার যে রোহিঙ্গাদের আমরা আশ্রয় দিয়েছি, তাদের সমস্যার একটা টেকসই সমাধানের জন্য মিয়ানমারের স্থিতিশীলতা বিশেষভাবে গুরুত্বপূর্ণ।’ তিনি বলেছেন, ‘প্রস্তাবটিতে আমাদের প্রত্যাশা পূরণে ক্ষেত্রে ঘাটতি রয়েছে, বিশেষভাবে রোহিঙ্গাসহ বাস্তুচ্যুত সংখ্যালঘুদের নিরাপদে, স্বেচ্ছামূলক এবং টেকসই প্রত্যাবাসনের উপযুক্ত পরিবেশ সৃষ্টির জরুরি প্রয়োজনীয়তা এই প্রস্তাবে স্বীকৃত হয়নি।’ বাংলাদেশের জন্য যে প্রস্তাব ‘অতীব গুরুত্বপূর্ণ’, সেই প্রস্তাবে কোনো ভোট না দিলে কীভাবে তার গুরুত্ব প্রমাণিত হয়—এ প্রশ্নের কোনো উত্তর আমরা খুঁজে পাচ্ছি না। রোহিঙ্গাদের প্রতি নৃশংসতার জন্য জাতিসংঘের তদন্তকারীরা যেখানে দেশটির সেনাবাহিনীকে দায়ী করেছেন এবং আন্তর্জাতিক আদালত, আইসিজের অন্তর্বর্তী আদেশে যেখানে সেনাবাহিনীকে গণহত্যার মতো অপরাধ থেকে নিবৃত্ত করার কথা বলা হয়েছে, তখন ‘মিয়ানমারের স্থিতিশীলতা’ বজায় রাখাকে রোহিঙ্গা সমস্যার টেকসই সমাধানের সূত্র বিবেচনা করা কি কোনো গৌণ বিভ্রান্তি? নাকি সেখানকার সামরিক জান্তাকে তুষ্ট করার সমতুল্য বিপজ্জনক পদক্ষেপ? আমাদের পররাষ্ট্র মন্ত্রণালয় কি রোহিঙ্গা জনগোষ্ঠীর ওপর পরিচালিত গণহত্যা ও জাতিগত নিধনযজ্ঞের মানবতাবিরোধী অপরাধের জন্য দেশটির বেসামরিক রাজনৈতিক নেতৃত্বকে এককভাবে দায়ী করছে? মোটামুটিভাবে আন্তর্জাতিকভাবে স্বীকৃত নির্বাচনকে বাতিল করে দিয়ে দেশটির সেনাবাহিনী গত ১ ফেব্রুয়ারি ক্ষমতা দখল করার পর সেখানে যে গণপ্রতিবাদ ও প্রতিরোধ গড়ে উঠেছে, তার স্বতঃর্স্ফূততা ও ব্যাপকতা প্রশ্নাতীত। ওই নির্বাচনে নির্বাচিত জনপ্রতিনিধিরা একটি পাল্টা সরকারও গঠন করেছে এবং রোহিঙ্গাদের জাতিগত পরিচয়ের আইনগত স্বীকৃতি দেওয়ার অঙ্গীকার ঘোষণা করেছে। ওই বেসামরিক সরকার রোহিঙ্গা গণহত্যার বিচারে আন্তর্জাতিক সম্প্রদায়কে সহায়তা করার কথাও বলেছে। সামরিক জান্তার নির্বিচার দমননীতির কারণে গত পাঁচ মাসে হাজারখানেক বেসামরিক নাগরিকের প্রাণহানি ঘটেছে এবং হাজার হাজার নাগরিক আহত হয়েছেন, জেলে আটক আছেন কয়েক হাজার রাজনৈতিক কর্মী, ছাত্র-যুব আন্দোলনকারী, পেশাজীবীসহ সাধারণ মানুষ। সামরিক বাহিনীর অতিরিক্ত শক্তি প্রয়োগের মুখে প্রতিরোধের জন্য সশস্ত্র প্রশিক্ষণের পথেও কেউ কেউ পা বাড়িয়েছেন। এ পরিস্থিতিতে দেশটিতে একটি ব্যাপক আকারের গৃহযুদ্ধের আশঙ্কা প্রবল হয়ে উঠেছে। বেশ কয়েকটি জাতিগোষ্ঠী অনেক দিন ধরেই দেশটিতে সশস্ত্র বিদ্রোহ ও লড়াই চালিয়ে আসছিল। সেসব গোষ্ঠীর কোনো কোনোটি কয়েক বছরের যুদ্ধবিরতি ভেঙে এখন বেসামরিক সরকারের পক্ষে সক্রিয় হওয়ার প্রস্তুতি নিচ্ছে বলেও বিভিন্ন সূত্রে খবর পাওয়া যাচ্ছে। এ পটভূমিতেই জাতিসংঘ নিরাপত্তা পরিষদ ও সাধারণ পরিষদে আরেকটি বেসামরিক গণহত্যা ঠেকানো ও সামরিক জান্তাকে গণতন্ত্র পুনরুজ্জীবনে বাধ্য করার লক্ষ্যে আন্তর্জাতিক সম্প্রদায়ের সম্মিলিত উদ্যোগ নেওয়ার প্রশ্ন এসেছে। নিরাপত্তা পরিষদের দুই স্থায়ী সদস্য চীন ও রাশিয়ার আপত্তির কারণে জাতিসংঘ ২০১৭ সালের আগস্টে রোহিঙ্গা গণহত্যার সময় থেকে আজ অবধি কোনো কার্যকর প্রস্তাব গ্রহণ করতে পারেনি। রোহিঙ্গা সংকট দীর্ঘায়িত হওয়ার দায় প্রধানত নিরাপত্তা পরিষদের এই বিভক্তির। বিপরীতে সাধারণ পরিষদের প্রস্তাবগুলোর গুরুত্ব হচ্ছে এর নৈতিক মূল্য। সাধারণ পরিষদের প্রস্তাবের কোনো আইনগত বাধ্যবাধকতা তৈরি না হলেও সেই প্রস্তাবে বিশ্ব সম্প্রদায়ের ঐকমত্যের ব্যাপকতা ও নৈতিক শক্তির প্রতিফলন ঘটে, যা ব্যবসা-বাণিজ্য ও অর্থনৈতিক কার্যক্রমে প্রভাব ফেলে। সুতরাং, সাধারণ পরিষদে ঐকমত্য তৈরিতে এবং তাতে বাংলাদেশের অংশগ্রহণের গুরুত্ব কেউই অস্বীকার করতে পারে না। লক্ষণীয় হচ্ছে, চীন, রাশিয়া, ভারত, দক্ষিণ-পূর্ব এশিয়ার প্রতিবেশীসহ যেসব দেশ অতীতে সাধারণ পরিষদে মিয়ানমারের পক্ষ নিয়েছে, এবার তারা সবাই ভোটদানে বিরত থেকেছে। বাংলাদেশের ভোটদানে বিরত থাকা তাই ওই দেশগুলোর অবস্থানের সমতুল্য হিসেবে গণ্য হলে তা নাকচ করা সহজ নয়। তবে এ কথাও বলা দরকার যে মিয়ানমারে সমরাস্ত্র রপ্তানিকারক দেশ হলেও চীন, রাশিয়া ও ভারত প্রস্তাবটির বিপক্ষে ভোট দেয়নি। তাদের এই কূটনৈতিক কৌশলের ব্যাখ্যা অচিরেই মিলবে বলে আশা করা যায়। মিয়ানমারের সামরিক জান্তার প্রতি আমাদের পররাষ্ট্র মন্ত্রণালয়ের দুর্বলতার বহিঃপ্রকাশ এর আগেও দেখেছি। গত ২৭ মার্চ নেপিডোতে দেশটির সশস্ত্র বাহিনী দিবসের কুচকাওয়াজ অনুষ্ঠানে বাংলাদেশ দূতাবাসের প্রতিরক্ষা অ্যাটাশের অংশগ্রহণ নিয়ে তখন একই ধরনের প্রশ্ন উঠেছিল। মিয়ানমারে সামরিক জান্তাবিরোধী আন্দোলনে ওই দিনই সবচেয়ে বেশি বিক্ষোভকারীর মৃত্যু ঘটেছিল; আর সেদিন অধিকাংশ দেশ সামরিক বাহিনীর কুচকাওয়াজ বর্জন করলেও চীন, রাশিয়া, ভারত, পাকিস্তান, ভিয়েতনাম, লাওস ও থাইল্যান্ডের সঙ্গে তাল মিলিয়েছি। ওই ঘটনায় শুধু মিয়ানমারের গণতন্ত্রকামীরাই যে ক্ষুব্ধ ও হতাশ হয়েছিলেন তা-ই নয়, বিশ্বের অন্যান্য দেশের মানবাধিকারকর্মী এবং গণতন্ত্রপন্থীরাও বিস্ময় প্রকাশ করেছেন। আমাদের কূটনীতিকরা কোন বিবেচনায় রোহিঙ্গা সংকটের সমাধানে দেশটির সামরিক জান্তার প্রতি এমন সদয় হতে পারেন, তার কোনো গ্রহণযোগ্য ব্যাখ্যা আমাদের জানা নেই। রোহিঙ্গাদের সংকট সমাধানে রোহিঙ্গাদের মতামতকেও যদি তাঁরা বিবেচনায় নিতেন, তাহলেও এমনটি হওয়ার কথা নয়। রোহিঙ্গাদের সঙ্গে আলাপ-আলোচনায় যদি কোনো প্রতিবন্ধকতাও থেকে থাকে, তা হলেও বিভিন্ন মাধ্যমে খবর নিলেই তাঁরা দেখতে পেতেন যে রোহিঙ্গা শিবিরগুলো থেকে মিয়ানমারের গণতন্ত্রপন্থী আন্দোলনের প্রতি পূর্ণ সংহতি প্রকাশ করা হয়েছে। তাঁরা বেসামরিক রাজনীতিকদের বিপরীতে সামরিক জান্তারে ওপর কোনোভাবেই আস্থা বা বিশ্বাস রাখেন না।",https://www.prothomalo.com/opinion/%E0%A6%9C%E0%A6%BE%E0%A6%A4%E0%A6%BF%E0%A6%B8%E0%A6%82%E0%A6%98%E0%A7%87-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AD%E0%A7%8B%E0%A6%9F-%E0%A6%A8%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A6%B0-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%95%E0%A7%80,"২০ জুন ২০২১, ১৪: ০০",1
"নওগাঁর আম্রপালি যাচ্ছে ইংল্যান্ডে","সম্প্রতি দেশের অন্যতম প্রধান আম উৎপাদনকারী জেলা নওগাঁ থেকে আম রপ্তানি হচ্ছে বিদেশে। ইংল্যান্ডে রপ্তানির উদ্দেশ্যে আজ রোববার দ্বিতীয় চালানে নওগাঁর সাপাহার থেকে ১ হাজার ২৪০ কেজি আম্রপালি ঢাকার শ্যামপুরে পাঠানো হয়েছে। সেখানে পরীক্ষা-নিরীক্ষা শেষে আজ রাতেই নওগাঁর আমের দ্বিতীয় এই চালান যুক্তরাজ্যে পৌঁছাবে। এর আগে গত বৃহস্পতিবার সাপাহার উপজেলার ‘বরেন্দ্র অ্যাগ্রো পার্ক’ ও ‘রূপ অ্যাগ্রো ফার্ম’-এর মালিক তরুণ কৃষি উদ্যোক্তা সোহেল রানা আম্রপালির প্রথম চালানের এক মেট্রিক টন (এক হাজার কেজি) ইংল্যান্ডে পাঠান। বাংলাদেশ ফুড অ্যান্ড ভেজিটেবল এক্সপোর্ট অ্যাসোসিয়েশনের মাধ্যমে তিনি ইংল্যান্ডে আম রপ্তানি করেন। আজ আম্রপালির দ্বিতীয় চালানের ১ হাজার ২৪০ কেজি সোহেল রানার বাগান থেকে ইংল্যান্ডে পাঠানো হচ্ছে। সম্প্রতি দেশে আম উৎপাদনকারী অন্যতম প্রধান জেলা হিসেবে পরিচিতি পেয়েছে উত্তরের সীমান্তবর্তী জেলা নওগাঁ। এ জেলায় উৎপাদিত আমের ৬০ শতাংশই আম্রপালি জাতের আম (বারি আম-৩)। এ জন্য নওগাঁ আম্রপালি আমের জেলা হিসেবে পরিচিতি লাভ করতে শুরু করেছে। এ জেলার সাপাহার, পোরশা, নিয়ামতপুর ও পত্নীতলা উপজেলায় আম্রপালি বেশি হয়ে থাকে। সাপাহার উপজেলা কৃষি কর্মকর্তা মুজিবর রহমান বলেন, ‘আম চাষের জন্য উপজেলার ১৫ চাষিকে প্রশিক্ষণ দেওয়া হয়েছে। মৌসুমজুড়েই এই চাষিদের বাগানে আম উৎপাদনের প্রক্রিয়া আমরা দেখভাল করেছি। এই চাষিদের উৎপাদিত ও ক্ষতিকর রাসায়নিকমুক্ত আম বিদেশে পাঠানোর জন্য উপযুক্ত।’ তিনি আরও বলেন, যে আম দেশের বাজারে দুই হাজার টাকা মণে বিক্রি হচ্ছে, সেই আম রপ্তানিকারকদের কাছে চার হাজার টাকা মণ দরে বিক্রি করছেন চাষিরা। প্রশিক্ষণপ্রাপ্ত চাষিদের মধ্যে সাপাহার উপজেলার গোডাউন পাড়ার তরুণ উদ্যেক্তা সোহেল রানার ১০৭ বিঘা জমিতে গড়ে তোলা বাগানে দেড় হাজার আম্রপালি জাতের আমগাছ আছে। সোহেল রানা বলেন, তাঁর বাগানে এ বছর প্রায় ৫০০ আম্রপালি জাতের গাছের আমে ফ্রুট ব্যাগিং করেছেন বিদেশে আম রপ্তানির জন্য। কারণ, রোগ–বালাইমুক্ত আমই বিদেশে যায়। এরপরও যেসব আম বিদেশে রপ্তানি করা হবে, সেগুলো ঢাকাতে পরীক্ষা করা হয়। ওই পরীক্ষার মাধ্যমে আমে কোনো রোগ–বালাই বা কীটনাশক আছে কি না, তা নিশ্চিত করা হয়। এরপর তা বিদেশে পাঠানোর অনুমতি দেওয়া হয়। ১৭ জুন এক মেট্রিক টন আম্রপালি কোনো ঝামেলা ছাড়াই বিদেশে পাঠাতে পেরেছেন তিনি। দ্বিতীয় চালান নিয়েও ঝামেলা হবে না বলে তিনি মনে করেন। তিনি আশা করছেন, এ বছর আরও প্রায় ১০ মেট্রিক টন আম রপ্তানি করতে পারবেন। যুক্তরাজ্য ছাড়াও ফিনল্যান্ড, ইতালি ও সুইডেনে আম পাঠানোর জন্য তিনি অর্ডার পেয়েছেন। সাপাহার উপজেলা আমচাষি সমিতির সভাপতি মোতাহের হোসেন বলেন, ‘নওগাঁর সাপাহারের আম যাচ্ছে বিদেশে। এর চেয়ে আনন্দের কী আছে! সোহেল রানার মাধ্যমে বিদেশে এ অঞ্চল থেকে আম পাঠানো শুরু হলো। আশা করি, তাঁদের দেখাদেখি ভবিষ্যতে অন্য চাষিরাও বিদেশে আম পাঠাতে উৎসাহী হবেন। বিদেশে আম রপ্তানির মাধ্যমে বৈদেশিক অর্থ উপার্জনে আমরাও ভূমিকা রাখতে পারব।’",https://www.prothomalo.com/bangladesh/district/%E0%A6%A8%E0%A6%93%E0%A6%97%E0%A6%BE%E0%A6%81%E0%A6%B0-%E0%A6%86%E0%A6%AE%E0%A7%8D%E0%A6%B0%E0%A6%AA%E0%A6%BE%E0%A6%B2%E0%A6%BF-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%87%E0%A6%82%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87,"২০ জুন ২০২১, ১৩: ৫৯",1
আগে ছিল ৫ এখন ১০,"নিজের প্রথম ছয়টি স্টুডিও অ্যালবাম বেচে দিয়েছিলেন টেলর সুইফট। তারপর থেকে পুরাতন গানগুলো নতুন সংগীতায়োজনে গাইছেন মার্কিন এই পপতারকা। সে রকম কিছু গান নিয়ে এপ্রিলে প্রকাশিত হয় অ্যালবাম ফিয়ারলেস। গত শুক্রবার টেলর জানিয়েছেন, নতুন সংগীতায়োজনে এবার আসছে তাঁর গ্র্যামিজয়ী অ্যালবাম রেড। রেড অ্যালবামের ‘অল টু ওয়েল’ গানটি প্রসঙ্গে টেলর সুইফট জানিয়েছেন, গানটির নতুন সংস্করণের দৈর্ঘ্য হবে ১০ মিনিট! যে গান আগে মানুষ শুনেছে ৫ মিনিট ৪৪ সেকেন্ড, নতুন সংগীতায়োজনে সেটি ১০ মিনিট করা হয়েছে জেনে অনলাইনে তাঁকে রীতিমতো খোঁচাতে শুরু করেছেন শ্রোতারা! গানটি নভেম্বর মাসে আসছে। অ্যালবামে থাকবে আরও ২৯টি গান। ভক্তরা ধারণা করছেন, এরপর টেলর প্রকাশ করবেন তাঁর ১৯৮৯ অ্যালবামটি। অ্যালবামটির নতুন সংস্করণের খবর জানাতে গিয়ে সামাজিক যোগাযোগমাধ্যমে টেলর লিখেছেন দীর্ঘ এক পোস্ট। সেখানে তিনি লিখেছেন, ‘আমার সব সময় মনে হয়, মনভাঙা মানুষগুলোর জন্য পৃথিবীটা অন্য রকম। এদের একেকজনের কাছে পৃথিবীটা ভিন্ন ভিন্ন কক্ষপথে, ভিন্ন গতিতে ঘুরছে। কারও কারও সময় যেন চকিতে চলে যাচ্ছে অতীতে। তাঁরা ফোনে পরিচিত কণ্ঠ শোনার বদলে হাজারো টুকরো আবেগে ভাসতে ভাসতে ভাবেন, তাঁদের সঙ্গেই কেন এমনটা হলো! বলা যায়, আমার পরের অ্যালবাম রেড কথা ও সুরের দিক থেকে অনেকটা মনভাঙা মানুষের মতোই।’ নিজের পুরোনো গানের মূল রেকর্ডগুলো আড়াই হাজার কোটি টাকায় বিক্রি করে দিয়েছিলেন টেলর সুইফট। তাঁর সাবেক সহকর্মী উদ্যোক্তা ও প্রযোজক স্কুটার ব্রাউন সেসব আবার বিক্রি করে দেন আরেক প্রতিষ্ঠানের কাছে। সেই প্রতিষ্ঠান গানগুলো থেকে যা আয় করবে,সেখান থেকেও মুনাফা পাবেন ব্রাউন। তবে ২০১৯ সালেই টেলর সুইফট জানিয়েছিলেন, নিজের গানগুলো আবার নতুন করে গেয়ে প্রকাশ করবেন তিনি।",https://www.prothomalo.com/entertainment/song/%E0%A6%86%E0%A6%97%E0%A7%87-%E0%A6%9B%E0%A6%BF%E0%A6%B2-%E0%A7%AB-%E0%A6%8F%E0%A6%96%E0%A6%A8-%E0%A7%A7%E0%A7%A6,"২০ জুন ২০২১, ১৫: ১২",1
কোভিড: রাজশাহীতে একদিনে আরও ১০ মৃত্যু,"হাসপাতালের পরিচালক ব্রিগেডিয়ার জেনারেল শামীম ইয়াজদানী জানান, শনিবার সকাল ৬টা থেকে রোববার সকাল ৬টার মধ্যে বিভিন্ন সময়ে ওই দশজন মারা যান। মৃতদের মধ্যে মধ্যে রাজশাহীর ৭ জন, চাঁপাইনবাবগঞ্জের ২ জন ও নওগাঁর ১ জন। এ নিয়ে চলতি মাসের গত ২০ দিনে (১ জুন সকাল ৬টা থেকে ২০ জুন সকাল ৬টা পর্যন্ত) এ হাসপাতালের কোভিড  ইউনিটে ২০৩ জন মারা গেলেন। এছাড়া গত ২৪ ঘণ্টায় ৫৪ জন হাসপাতালে ভর্তি হয়েছেন জানিয়ে হাসপাতাল পরিচালক বলেন, তাদের মধ্যে রাজশাহীর ৩৫ জন, চাঁপাইনবাবগঞ্জের ৯, নাটোরের ৩, নওগাঁর ৬ ও পাবনার ১ জন। সুস্থ্ হয়ে হাসপাতাল ছেড়েছেন ৩৮ জন। রোববার সকাল ৬টা পর্যন্ত কোভিড ইউনিটের ৩০৯ বেডের বিপরীতে ভর্তি আছেন ৩৭৭ জন। যা আগের দিন ছিল ৩৬৫ জন। বর্তমানে হাসপাতালে ভর্তি কোভিড রোগীর ৫০ ভাগের বেশী গ্রাম থেকে আসছেন; যাদের অধিকাংশই কৃষক বা গৃহিনী। আর শহরের যারা আক্রান্ত হয়ে হাসপাতালে আসছেন তাদের অধিকাংশই ব্যবসায়ী বলে জানান শামীম।গোদাগাড়ী ও তানোর উপজেলা থেকে সবচেয়ে বেশি রোগী আসছে। এর পরের অবস্থানে আছে দুর্গাপুর, বাগমারা ও চারঘাট উপজেলা। সিটি করপোরেশনের মধ্যে বোয়ালিয়া থানা এলাকার রোগী বেশি। যাদের অধিকাংশই ব্যবসায়ী। তিনি বলেন, “গ্রামের লোকজনদের স্বাস্থ্যবিধি পালনে সচেতন করতে ইউনিয়ন পর্যায়ের প্রচার-প্রচারণায় জোর দিতে হবে। স্থানীয় জনপ্রতিনিধিদের সেখানে কাজে লাগাতে হবে। শুধু হাসপাতালের চিকিৎসার ওপর নির্ভর হয়ে থাকলে পরিস্থিতির আরও অবনতি হবে। মনে রাখতে হবে প্রতিটি হাসপাতালের নির্দিষ্ট ধারণ ক্ষমতা রয়েছে।” এদিকে রাজশাহীতে ফের বেড়েছে করোনাভাইরাসের সংক্রমণ। শনিবার দুইটি ল্যাবে রাজশাহীর ৪১৫ জনের নমুনা পরীক্ষা করে ১৯৫ জনের শরীরে সংক্রমণ ধরা পড়েছে। রাতে প্রকাশিত নমুনা পরীক্ষার ফলাফলে দেখা গেছে, করোনাভাইরাস শনাক্তের হার হয়েছে ৪৬ দশমিক ৯৯ শতাংশ। যা আগের দিন শুক্রবার ছিল ৩০ দশমিক ০৬ শতাংশ। এর আগের দিন বৃহস্পতিবার ৪৩ দশমিক ৮৭ শতাংশ, বুধবার ৪১ দশমিক ৫০ শতাংশ এবং মঙ্গলবার ছিল ৪৩ দশমিক ৪৪ শতাংশ। শনিবার রাজশাহী মেডিকেল কলেজ ও হাসপাতাল ল্যাবে ৬৫২ জনের নমুনা পরীক্ষা হয়েছে। এর মধ্যে ২৮০ জনের কোভিড পজেটিভ এসেছে বলে জানান শামীম। রাজশাহী ছাড়াও নওগাঁর ৩৭ জনের নমুনা পরীক্ষা করে ২২ জনের শরীরে করোনাভাইরাসের সংক্রমণ  পাওয়া গেছে। যা শনাক্তের হার ৫৯ দশমিক ৪৬ শতাংশ। এছাড়াও চাঁপাইনবাবগঞ্জের ২০০ জনের নমুনা পরীক্ষায় ৬৩ জনের পজেটিভ আসে। এখানে শনাক্তের হার ৩১ দশমিক ৫০ শতাংশ। এ ছাড়া বিদেশগামী ছয়জনের নমুনা পরীক্ষা করে দুইজনের পজেটিভ এসেছে।",https://bangla.bdnews24.com/samagrabangladesh/article1904178.bdnews,২০ জুন ২০২১,1
‘বিট কয়েনে মুদ্রা পাচার চক্রের’ চার সদস্য গ্রেপ্তার,"শনিবার রাতে মিরপুর মাজার রোড এলাকায় অভিযান চালিয়ে র‌্যাব-৪ তাদের গ্রেপ্তার করে বলে রোববার এক সংবাদ সম্মেলনে জানান র‌্যাবের আইন ও গণমাধ্যম শাখার পরিচালক কমান্ডার খন্দকার আল মঈন। তিনি বলেন, “হামিম ওই চক্রেরর হোতা। তারা ইন্টারনেটে অ্যাকাউন্ট খুলে ভার্চুয়াল মুদ্রা বা ক্রিপ্টো কারেন্সি ক্রয়-বিক্রয় করে থাকে। তারা মোবাইল ব্যাংকিং বা ইলেক্ট্রনিক মানি ট্রান্সফারের মাধ্যমে বাংলাদেশি বেশ কিছু অসাধু ডোমেইন হোল্ডার ও ব্যবসায়ী চক্রের সঙ্গে অর্থ লেনদেন করে।” কমান্ডার মঈন বলেন, ওই চক্রটি ডার্ক ওয়েবে পর্নগ্রাফি কেনাবেচার সঙ্গেও যুক্ত। সামাজিক যোগাযোগ মাধ্যমেও তাদের লেনদেন চলত। “সামাজিক যোগাযোগ মাধ্যমসহ বিভিন্নভাবে ভার্চুয়াল মুদ্রা বা ‘ক্রিপ্টো কারেন্সিকে’ অত্যন্ত লাভজনক দাবি করে তারা প্রচার চালাত। এর মাধ্যমে তারা যুবক যুবতীদের অবৈধ লেনদেনে প্রলুব্ধ করত।” ‘ক্রিপ্টো কারেন্সি’ বিষয়ে প্রশিক্ষণ দেওয়ার নামে অর্থ হাতিয়ে নেওয়ার অভিযোগও তাদের বিরুদ্ধে পাওয়া গেছে জানিয়ে র‌্যাব কর্মকর্তা মঈন বলেন, “আগ্রহীদের প্রলুব্ধ করে তাদের কাছ থেকে কোটি কোটি টাকা বিনিয়োগ করার কথা তারা স্বীকার করেছে।” সংবাদ সম্মেলনে বলা হয়, হামিমের বেশ কয়েকটি ভার্চুয়াল ওয়ালেট রয়েছে। এর মধ্যে কয়েকটি ওয়ালেটে গত এক মাসে দেড় কোটি টাকা লেনদেনের তথ্য পাওয়া গেছে। এক প্রশ্নের জবাবে কমান্ডার মঈন জানান, অনেকগুলো ওয়ালেট এখনও খোলা হয়নি। তদন্ত কর্মকর্তারা সেসব খুলবেন। ২০১৩ সালে ফরিদপুরের একটি কলেজ থেকে ইংরেজিতে বিএ (সম্মান) পাস করে হামিম। ইউটিউবে ভিডিও দেখে তিনি কম্পিউটার বিষয়ে পারদর্শী হয়ে ওঠেন। ২০১৩ সালে একটি কম্পিউটার প্রশিক্ষণ কেন্দ্র থেকে তিনি প্রশিক্ষণও নেন। পরে ‘ক্রিপ্টো কারেন্সির’ বিষয়ে দক্ষ হয়ে ৫০ জনেরও বেশি মানুষকে বিট কয়েন লেনদেন প্রশিক্ষণ দেন বলে র‌্যাবের ভাষ্য। সংবাদ সম্মেলনে বলা হয়, বিট কয়েন ছাড়াও ‘লাইটকয়েন’, ‘ডৌসকয়েন’, ‘আথ্যারিয়াম’, ‘ব্রাস্ট’ ইত্যাদি ভার্চুয়াল মুদ্রা লেনদেনের সঙ্গেও জড়িত হামিম। কমান্ডার মঈন বলেন, “হামিম মূলত যুক্তরাষ্ট্র, যুক্তরাজ্য এবং কানাডাসহ উন্নত বিশ্বের অন্যান্য দেশে এ কার্যক্রম চালিয়ে দেশের বিপুল পরিমাণ অর্থ পাচার করে আসছিলেন।” তার বিরুদ্ধে ক্রেডিট কার্ড জালিয়াতির অভিযোগ রয়েছে জানিয়ে এই র‌্যাব কর্মকর্তা বলেন, “হামিম অন্যের ক্রেডিট কার্ড হ্যাক করে বিট কয়েন কিনে এই অবৈধ কার্যক্রম পরিচালনা করে আসছিলেন।” সংবাদ সম্মেলনে জানানো হয়, গ্রেপ্তার রাহুল সরকার একটি বেসরকারি বিশ্ববিদ্যালয়ে কম্পিউটার বিজ্ঞানে পড়ালেখা করেন। সামাজিক যোগাযোগ মাধ্যমে হামিমের সঙ্গে তার পরিচয় হয়। পরে হামিমের মাধ্যমে উদ্বুদ্ধ হয়ে ২০২০ সালের শেষের দিকে সে বিট কয়েন লেনদেনের সঙ্গে জড়িত হন। তারও বেশ কয়েকটি ‘ভার্চুয়াল ওয়ালেট’ রয়েছে। গ্রেপ্তার সঞ্জীব দে ফরিদপুরের স্থানীয় একটি কলেজে পড়েন। সামাজিক যোগাযোগ মাধ্যমে পরিচয়ের পর থেকে হামিম তাকে প্রলোভন দেখিয়ে বিট কয়েন লেনদেনে উদ্বুদ্ধ করেন। বিটকয়েনের একটি অ্যাকাউন্ট খুলে তিনি অর্থ লেনদেন করে আসছিলেন। এক প্রশ্নের জবাবে র‌্যাব কর্মকর্তা বলেন, এদেশে বিট কয়েনের মাধ্যমে লেনদেন সরকারিভাবে নিষিদ্ধ। এটা এদেশে অপরাধ হিসেবে ধরা হয়।",https://bangla.bdnews24.com/bangladesh/article1904297.bdnews,২০ জুন ২০২১,1
"বিদ্যুৎ উৎপাদন সক্ষমতার ৬০ শতাংশ অব্যবহৃত: সিপিডি","বিদ্যুৎ উৎপাদন সক্ষমতার অধিকাংশ অলস পড়ে থাকছে। বিদ্যুৎ না নিলেও চুক্তি অনুযায়ী কেন্দ্রগুলোকে বসিয়ে রেখে টাকা দিতে হচ্ছে। এটি ‘ক্যাপাসিটি পেমেন্ট’ হিসেবে পরিচিত, যা বিদ্যুতের গড় উৎপাদন ব্যয় বাড়িয়ে দিচ্ছে। এর ফলে লোকসানের চক্র থেকে বের হতে পারছে না বিদ্যুৎ উন্নয়ন বোর্ড (পিডিবি)। বিদ্যুৎ খাত নিয়ে তুলে ধরা গবেষণা নিবন্ধে এমনটাই জানিয়েছে সেন্টার ফর পলিসি ডায়ালগ (সিপিডি)। আজ রোববার অনুষ্ঠিত ওয়েবিনারে গত ১৬ মে উৎপাদিত বিদ্যুতের হিসাব উল্লেখ করে সিপিডি বলেছে, উৎপাদন সক্ষমতার ৬০ শতাংশ অব্যবহৃত। অধিকাংশ কেন্দ্র থেকে বিদ্যুৎ উৎপাদন করা হয়নি ওই দিন। ক্যাপাসিটি পেমেন্টের জন্য কোনো কেন্দ্র থেকে বিদ্যুৎ কেনার ইউনিটপ্রতি ব্যয় হয়ে যায় দেড় হাজার টাকা। তাই ২০৩০ সাল সামনে রেখে বিদ্যুৎ উৎপাদনের লক্ষ্যমাত্রা পরিবর্তন করা দরকার। ওয়েবিনারে অংশ নিয়ে কয়েকটি প্রশ্ন তুলে ধরেন সিপিডির চেয়ারম্যান রেহমান সোবহান। তিনি বলেন, যেসব বিদ্যুৎকেন্দ্র আরও আগেই অবসরে যাওয়ার কথা ছিল, সেগুলো কেন এখনো চালু আছে। এ ছাড়া বিদ্যুৎ উৎপাদনের সক্ষমতা অব্যবহৃত থাকার জন্য বিতরণব্যবস্থার দায় কতটুকু, তা খুঁজে দেখা দরকার। সাবেক তত্ত্বাবধায়ক সরকারের প্রধান উপদেষ্টার বিশেষ সহকারী ম তামিম বলেন, বিদ্যুৎ উৎপাদনের সক্ষমতা নিয়ে শুভংকরের ফাঁকি আছে। বর্তমান পরিস্থিতিতে খুব বেশি বাড়তি সক্ষমতা নেই। তবে সামনে চলে আসতে পারে। তাই চাহিদা উৎপাদনের প্রক্ষেপণ ভালো করে করা উচিত। বিদ্যুৎ খাতে জার্মানি, কোরিয়া, চীন বা ইউরোপের কোনো মডেল নয়, দেশের জন্য নিজস্ব মডেল তৈরি করতে হবে। ওয়েবিনারে শুরুতে স্বাগত বক্তব্যে সিপিডির সম্মানীয় ফেলো মোস্তাফিজুর রহমান বলেন, বিদ্যুৎ খাতে দক্ষ বিনিয়োগ হলে সাশ্রয়ী বিদ্যুৎ উৎপাদন করা যাবে এবং ভোক্তারাও সাশ্রয়ী মূল্যে বিদ্যুৎ পাবে। বিদ্যুৎ খাতে সংস্কারের প্রয়োজনীয়তা তুলে ধরে কিছু সুপারিশ করা হয় সিপিডির নিবন্ধে। এতে বলা হয়, কয়লাভিত্তিক ৯টি কেন্দ্রে বরাদ্দ রাখা হয়েছে। এর মধ্যে কিছু প্রকল্পের কোনো বরাদ্দ পাওয়ার কথা নয়। কয়লাভিত্তিক বিদ্যুৎকেন্দ্রের কার্যক্রম বন্ধ করা উচিত। একক প্রকল্প হিসেবে সবচেয়ে বেশি বরাদ্দ করা হয়েছে রূপপুরে। ১৮ হাজার ৪২৬ কোটি টাকা। এতে প্রকল্পের ৫৩ শতাংশ কাজ শেষ হবে। অতিরিক্ত সক্ষমতার মধ্যেও দ্রুত বাস্তবায়নের এ প্রকল্প ২০২৫ সালের মধ্যে শেষ হলে অতিরিক্ত সক্ষমতা বাড়বে। এ প্রকল্পে বরাদ্দ কমিয়ে তা নবায়নযোগ্য জ্বালানিতে বিনিয়োগ করা যেতে পারে। জাতীয় সংসদে প্রস্তাবিত ২০২১-২২ সালের বাজেটে বিদ্যুৎ ও জ্বালানি খাতের বরাদ্দ ধরে বিভিন্ন বিশ্লেষণ তুলে ধরা হয় সিপিডির নিবন্ধে। এতে বলা হয়, চলতি অর্থবছরে (২০২০-২১) এডিপি বাস্তবায়নে বিদ্যুৎ খাতের অগ্রগতি ৫৯ দশমিক ৪ শতাংশ। এটি এডিপির গড় অগ্রগতির চেয়ে বেশি। বিদ্যুৎ ও জ্বালানি বিভাগের অধীনে ১০২টি প্রকল্প বাস্তবায়নের কাজ হবে আগামী বাজেটে। এর মধ্যে ৪০টি প্রকল্প আগের অর্থবছরে শেষ হওয়ার কথা থাকলেও হয়নি। নতুন করে সময় বাড়িয়ে বরাদ্দ দেওয়া হয়েছে। ৩৫টি প্রকল্প এ মেয়াদে শেষ হওয়ার কথা রয়েছে। আর ২৬টি প্রকল্প চলমান। নতুন প্রকল্প যুক্ত হয়েছে একটি। বিদ্যুৎ বিভাগের নীতি গবেষণা প্রতিষ্ঠান পাওয়ার সেলের মহাপরিচালক মোহাম্মদ হোসাইন বলেন, ক্যাপটিভ পাওয়ার (শিল্পে উৎপাদিত নিজস্ব বিদ্যুৎ) জাতীয় গ্রিডে আনা হলে সক্ষমতা ও সরবরাহের মধ্যে পার্থক্য কমে আসবে। এটি নিয়ে কাজ হচ্ছে। আর সঞ্চালন ও বিতরণ লাইনে সমস্যা আছে, এটা ঠিক। যৌক্তিক কারণেই শুরুতে বিদ্যুৎ উৎপাদনে অগ্রাধিকার দেওয়া হয়েছে। তবে দুই বছর ধরে সঞ্চালন ও বিতরণে জোর দেওয়া হচ্ছে। ওয়েবিনারে শুরুতে স্বাগত বক্তব্যে সিপিডির সম্মানীয় ফেলো মোস্তাফিজুর রহমান বলেন, বিদ্যুৎ খাতে দক্ষ বিনিয়োগ হলে সাশ্রয়ী বিদ্যুৎ উৎপাদন করা যাবে এবং ভোক্তারাও সাশ্রয়ী মূল্যে বিদ্যুৎ পাবে। বিদ্যুৎ খাতে সংস্কারের প্রয়োজনীয়তা তুলে ধরে কিছু সুপারিশ করা হয় সিপিডির নিবন্ধে। এতে বলা হয়, কয়লাভিত্তিক ৯টি কেন্দ্রে বরাদ্দ রাখা হয়েছে। এর মধ্যে কিছু প্রকল্পের কোনো বরাদ্দ পাওয়ার কথা নয়। কয়লাভিত্তিক বিদ্যুৎকেন্দ্রের কার্যক্রম বন্ধ করা উচিত। একক প্রকল্প হিসেবে সবচেয়ে বেশি বরাদ্দ করা হয়েছে রূপপুরে। ১৮ হাজার ৪২৬ কোটি টাকা। এতে প্রকল্পের ৫৩ শতাংশ কাজ শেষ হবে। অতিরিক্ত সক্ষমতার মধ্যেও দ্রুত বাস্তবায়নের এ প্রকল্প ২০২৫ সালের মধ্যে শেষ হলে অতিরিক্ত সক্ষমতা বাড়বে। এ প্রকল্পে বরাদ্দ কমিয়ে তা নবায়নযোগ্য জ্বালানিতে বিনিয়োগ করা যেতে পারে। জাতীয় সংসদে প্রস্তাবিত ২০২১-২২ সালের বাজেটে বিদ্যুৎ ও জ্বালানি খাতের বরাদ্দ ধরে বিভিন্ন বিশ্লেষণ তুলে ধরা হয় সিপিডির নিবন্ধে। এতে বলা হয়, চলতি অর্থবছরে (২০২০-২১) এডিপি বাস্তবায়নে বিদ্যুৎ খাতের অগ্রগতি ৫৯ দশমিক ৪ শতাংশ। এটি এডিপির গড় অগ্রগতির চেয়ে বেশি। বিদ্যুৎ ও জ্বালানি বিভাগের অধীনে ১০২টি প্রকল্প বাস্তবায়নের কাজ হবে আগামী বাজেটে। এর মধ্যে ৪০টি প্রকল্প আগের অর্থবছরে শেষ হওয়ার কথা থাকলেও হয়নি। নতুন করে সময় বাড়িয়ে বরাদ্দ দেওয়া হয়েছে। ৩৫টি প্রকল্প এ মেয়াদে শেষ হওয়ার কথা রয়েছে। আর ২৬টি প্রকল্প চলমান। নতুন প্রকল্প যুক্ত হয়েছে একটি। সিপিডির নিবন্ধে বলা হয়, বর্তমানে নবায়নযোগ্য জ্বালানি থেকে বিদ্যুৎ উৎপাদন হচ্ছে ২ দশমিক ৮৬ শতাংশ। ২০২৫ সালের মধ্যে এটি ১০ শতাংশে উন্নীত করার লক্ষ্যমাত্রা আছে সরকারের। কিন্তু প্রস্তাবিত বাজেটে এ খাত গুরুত্ব পায়নি। নবায়নযোগ্য জ্বালানিভিত্তিক প্রকল্পের জন্য নবায়নযোগ্য জ্বালানি উন্নয়ন কর্তৃপক্ষের (স্রেডা) আওতায় নতুন কোনো বিনিয়োগ নেই। কয়লাভিত্তিক বিদ্যুৎকেন্দ্র থেকে সরে আসার কথা শোনা গেছে কিন্তু বাজেটে তা প্রতিফলিত হয়নি। চলতি বাজেটের মতো আগামী বাজেটেও বিদ্যুৎ বিভাগের নগদ সহায়তা লাগবে ৯ হাজার কোটি টাকা। নগদ ঋণ নেওয়া প্রতিষ্ঠানের মধ্যে পিডিবি হচ্ছে সবচেয়ে বড়। বিদ্যুৎকেন্দ্রের ক্যাপাসিটি পেমেন্ট দিতেই এর বড় অংশ ব্যয় হবে। আজ সকাল সাড়ে ১০টায় শুরু হয় পৌনে দুইটা পর্যন্ত ওয়েবিনারে আলোচনা করেন বক্তারা। এতে মূল নিবন্ধ উপস্থাপন করেন সিপিডির গবেষণা পরিচালক খন্দকার গোলাম মোয়াজ্জেম। তিনি বলেন, বাড়তি উৎপাদন ক্ষমতা সরকারের সামনে একটি বড় চ্যালেঞ্জ। উৎপাদন বাড়লেও আনুপাতিক হারে সঞ্চালন ও বিতরণে সক্ষমতা বাড়ছে না। ওয়েবিনার সঞ্চালনা করেন সিপিডির নির্বাহী পরিচালক ফাহমিদা খাতুন। এতে আরও বক্তব্য দেন স্রেডার চেয়ারম্যান মোহাম্মদ আলাউদ্দিন, ইডকলের প্রধান নির্বাহী কর্মকর্তা মাহমুদ মালিক, ইনডিপেনডেন্ট পাওয়ার প্রডিউসারস অ্যাসোসিয়েশনের সভাপতি ইমরান করিম প্রমুখ।",https://www.prothomalo.com/bangladesh/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%89%E0%A7%8E%E0%A6%AA%E0%A6%BE%E0%A6%A6%E0%A6%A8-%E0%A6%B8%E0%A6%95%E0%A7%8D%E0%A6%B7%E0%A6%AE%E0%A6%A4%E0%A6%BE%E0%A6%B0-%E0%A7%AC%E0%A7%A6-%E0%A6%B6%E0%A6%A4%E0%A6%BE%E0%A6%82%E0%A6%B6-%E0%A6%85%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A7%83%E0%A6%A4-%E0%A6%B8%E0%A6%BF%E0%A6%AA%E0%A6%BF%E0%A6%A1%E0%A6%BF,"২০ জুন ২০২১, ১৯: ৪৫",1
"করোনায় এক দিনে আরও ৮২ জনের মৃত্যু","দেশে গত ২৪ ঘণ্টায় (শনিবার সকাল আটটা থেকে আজ রোববার সকাল ৮টা পর্যন্ত) করোনাভাইরাস সংক্রমিত ৮২ জনের মৃত্যু হয়েছে। এক দিনে করোনায় মৃত্যুর এই সংখ্যা গত দেড় মাসের মধ্যে সবচেয়ে বেশি। গত ২৪ ঘণ্টায় করোনা শনাক্ত হয়েছে ৩ হাজার ৬৪১ জনের। আজ রোববার বিকেলে স্বাস্থ্য অধিদপ্তরের সংবাদ বিজ্ঞপ্তিতে এসব তথ্য জানানো হয়েছে। এর আগে এক দিনে এর চেয়ে বেশি ৮৮ জনের মৃত্যুর তথ্য এসেছিল গত ২৯ এপ্রিল। আগের ২৪ ঘণ্টায় দেশে করোনা সংক্রমণ শনাক্ত হয়েছিল ৩ হাজার ৫৭ জনের। ওই সময় করোনায় মৃত্যু হয়েছিল ৬৭ জনের। দেশে এ পর্যন্ত করোনা সংক্রমিত শনাক্ত রোগীর সংখ্যা দাঁড়িয়েছে মোট ৮ লাখ ৫১ হাজার ৬৬৮। মোট মৃত্যু হয়েছে ১৩ হাজার ৫৪৮ জনের। সুস্থ হয়েছেন ৭ লাখ ৮২ হাজার ৬৫৫ জন। শেষ ২৪ ঘণ্টায় সবচেয়ে বেশি ৩২ জনের মৃত্যু হয়েছে খুলনা বিভাগে। ঢাকা বিভাগে ২১ জনের মৃত্যু হয়েছে। এ ছাড়া রাজশাহীতে ১২ জন, চট্টগ্রামে ৯ জন, ময়মনসিংহে ৪ জন, সিলেটে ২ জন এবং বরিশাল ও রংপুর বিভাগে ১ জন করে মারা গেছেন। স্বাস্থ্য অধিদপ্তরের সংবাদ বিজ্ঞপ্তিতে জানানো হয়, গত ২৪ ঘণ্টায় মোট ২২ হাজার ২৩১ জনের নমুনা পরীক্ষা করা হয়। পরীক্ষার বিপরীতে রোগী শনাক্তের হার ছিল ১৬ দশমিক ৩৮ শতাংশ। বিশ্ব স্বাস্থ্য সংস্থার মানদণ্ড অনুযায়ী, কোনো দেশে পরিস্থিতি নিয়ন্ত্রণে আছে কি না, তা বোঝার একটি নির্দেশক হলো রোগী শনাক্তের হার। কোনো দেশে টানা দুই সপ্তাহের বেশি সময় পরীক্ষার বিপরীতে রোগী শনাক্তের হার ৫ শতাংশের নিচে থাকলে পরিস্থিতি নিয়ন্ত্রণে আছে বলে ধরা যায়। ২০১৯ সালের ডিসেম্বরে চীনের উহানে প্রথম নতুন করোনাভাইরাস সংক্রমণ দেখা দেয়। পরে তা সারা বিশ্বে ছড়িয়ে পড়ে। দেশে প্রথম করোনা সংক্রমণ শনাক্ত হয় গত বছরের ৮ মার্চ। তারপর ধীরে ধীরে বাড়তে থাকে সংক্রমণ। গত বছরের শেষ দিকে এসে সংক্রমণ কমতে থাকে। এ বছরের মার্চ থেকে করোনা সংক্রমণ আবার বেড়ে যায়। মার্চের প্রথমার্ধেই দৈনিক শনাক্ত রোগীর সংখ্যা হাজারের ওপরে চলে যায়। বাড়তে থাকে মৃত্যুর সংখ্যাও। গত ২৬ মার্চের বুলেটিনে আগের ২৪ ঘণ্টায় ৩৪ জনের মৃত্যুর খবর দেওয়া হয়, সেখানে ১৯ এপ্রিলের বুলেটিনে আগের ২৪ ঘণ্টায় ১১২ জনের মৃত্যুর কথা জানানো হয়। দেশে করোনা সংক্রমণ শুরু হওয়ার পর ওই দিনই সবচেয়ে বেশিসংখ্যক মানুষের মৃত্যু হয়। করোনা সংক্রমণ ও মৃত্যু বাড়তে থাকায় ৫ এপ্রিল থেকে মানুষের চলাচলে বিধিনিষেধ আরোপ করা হয়, যা এখনো বহাল। এ বিধিনিষেধে মাঝে পরিস্থিতি কিছুটা নিয়ন্ত্রণে আসে। তবে গত মাসের মাঝামাঝিতে পবিত্র ঈদুল ফিতরকে কেন্দ্র করে ‘লকডাউন’ ঢিলেঢালা হয়ে পড়ে। ঈদকেন্দ্রিক কেনাকাটা ও যাতায়াতে বিপুল লোকসমাগম দেখে জনস্বাস্থ্যবিদেরা এবং স্বাস্থ্য অধিদপ্তর আশঙ্কা করেছিল, ঈদের পর সংক্রমণ আবার বেড়ে যাবে। এদিকে ভারত সীমান্তবর্তী ১৫টি জেলায় রোগী দ্রুত বাড়ছে। কিছুদিন ধরে সারা দেশেও করোনা সংক্রমণ আবার বাড়তে শুরু করেছে।",https://www.prothomalo.com/bangladesh/coronavirus/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%8F%E0%A6%95%E0%A6%A6%E0%A6%BF%E0%A6%A8%E0%A7%87-%E0%A6%86%E0%A6%B0%E0%A6%93-%E0%A7%AE%E0%A7%A8-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"২০ জুন ২০২১, ১৮: ২০",1
"খুলনায় ঢুকতে পারবে না ট্রেন, বাস","লকডাউনের সময় খুলনা জেলা ও মহানগরের মধ্যে বাইরের কোনো বাস ও ট্রেন ঢুকতে পারবে না এবং বেরও হতে পারবে না। এ ছাড়া সব ধরনের গণপরিবহন চলাচল ও হাটবাজার বন্ধ থাকবে। আজ রোববার বিকেলে খুলনায় লকডাউনের জন্য জারি করা গণবিজ্ঞপ্তিতে এসব নিষেধাজ্ঞা উল্লেখ করা হয়েছে। আগামী মঙ্গলবার এক সপ্তাহের ওই লকডাউন শুরু হবে। চলবে ২৮ জুন পর্যন্ত। গতকাল শনিবার জেলা করোনাভাইরাস সংক্রমণ প্রতিরোধ কমিটির এক বৈঠকে খুলনায় এক সপ্তাহের লকডাউন দেওয়ার সিদ্ধান্ত নেওয়া হয়। খুলনা জেলা প্রশাসক ও করোনাভাইরাস সংক্রমণ প্রতিরোধ কমিটির সভাপতি মোহাম্মদ হেলাল হোসেন স্বাক্ষরিত গণবিজ্ঞপ্তিতে বলা হয়, লকডাউন চলার সময় খুলনা রেলস্টেশনে ট্রেনের আগমন ও বহির্গমন বন্ধ থাকবে। একই সঙ্গে জেলার অভ্যন্তরে বা আন্তজেলার গণপরিবহন চলাচল বন্ধ থাকবে। এ ছাড়া বন্ধ থাকবে ইজিবাইক, থ্রি–হুইলারসহ সব যানবাহন চলাচল। গণবিজ্ঞপ্তিতে আরও উল্লেখ করা হয়, লকডাউনের সময় জেলা ও মহানগরের মধ্যে সবধরনের দোকানপাট, মার্কেট, শপিং মল, কোচিং সেন্টার বন্ধ থাকবে। তবে প্রতিদিন সকাল ৭টা থেকে বেলা ২টা পর্যন্ত নিত্যপ্রয়োজনীয় দ্রব্য ও কাঁচাবাজারের দোকান খোলা রাখা যাবে। ওই সময়ে হোটেল-রেস্তোরাঁসহ শুধু টেকওয়ে অথবা অনলাইনে খাবার সরবরাহ করতে পারবে। ওষুধের দোকান সার্বক্ষণিক খোলা থাকবে। এ ছাড়া বন্ধ থাকবে সবধরনের পর্যটনকেন্দ্র, রিসোর্ট, কমিউনিটি সেন্টার ও বিনোদনকেন্দ্র। অতি জরুরি প্রয়োজন ছাড়া কোনোভাবেই বাড়ির বাইরে বের হওয়া যাবে না। বাইরে অবস্থানকালে সবাইকে অবশ্যই মাস্ক পরতে হবে। তবে সরকারি-বেসরকারি অফিসের জরুরি কাজে নিয়োজিত কর্মকর্তা-কর্মচারীরা অফিস চলাকালে তাঁদের নিজ নিজ অফিসের পরিচয়পত্র সঙ্গে নিয়ে বাইরে চলাচল করতে পারবেন। এর বাইরে আইনশৃঙ্খলা রক্ষাকারী বাহিনী এবং জরুরি পরিষেবা, যেমন কৃষি উপকরণ, সার, বীজ, কীটনাশক, কৃষিযন্ত্র ইত্যাদি খাদ্যশস্য ও খাদ্যদ্রব্য পরিবহন ত্রাণ বিতরণ, স্বাস্থ্যসেবা, কোভিড-১৯ টিকা প্রদান, বিদ্যুৎ, পানি, গ্যাস, জ্বালানি, ফায়ার সার্ভিস, বন্দরে (স্থলবন্দর, নৌবন্দর ও সমুদ্রবন্দর) কার্যক্রম, টেলিফোন, ইন্টারনেট, সরকারি-বেসরকারি গণমাধ্যম, বেসরকারি নিরাপত্তাব্যবস্থা, ডাকসেবাসহ অন্যান্য জরুরি অত্যাবশ্যকীয় পণ্য ও সেবার সঙ্গে সংশ্লিষ্ট অফিসগুলো কার্যক্রম অব্যাহত রাখতে পারবে। উৎপাদনশীল শিল্প ও কারখানা উৎপাদন কার্যক্রম বিধিনিষেধের আওতার বাইরে থাকবে। খুলনা সিভিল সার্জন নিয়াজ মোহাম্মদ বলেন, লকডাউনের উদ্দেশ্য হলো মানুষের চলাচল নিয়ন্ত্রণ করা। মানুষকে কয়েক দিন আটকে রাখতে পারলে করোনার সংক্রমণ অনেকটা কমে আসবে বলে আশা করা যায়। ",https://www.prothomalo.com/bangladesh/%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%A2%E0%A7%81%E0%A6%95%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A6%AC%E0%A7%87-%E0%A6%A8%E0%A6%BE-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%AC%E0%A6%BE%E0%A6%B8,"২০ জুন ২০২১, ২০: ৩০",1
"তুরস্ক ও পাকিস্তানের সৈন্য কি ফিলিস্তিনের পথে?","আল জাজিরাকে উদ্ধৃত করে সামাজিক যোগাযোগ মাধ্যমে দাবি করা হচ্ছে ”ফিলিস্তিনের পথে তুর্কি ও পাকিস্তানী সৈন্য। আগামিকাল বিমান বাহিনী প্রেরণ করার কথা সৌদি আরবের।” বিডি ফ্যাক্টচেক-এর অনুসন্ধানে এমন দাবির সত্যতা পাওয়া যায়নি। যেখানে ছড়ানো হচ্ছে: বাংলাদেশে সামাজিক যোগাযোগ মাধ্যম ফেসবুকের বিভিন্ন পোস্টে এই ছবিগুলো পোস্ট করে দাবি করা হচ্ছে, “ফিলিস্তিনের পথে তুর্কি ও পাকিস্তানী সৈন্য। আগামিকাল বিমান বাহিনী প্রেরণ করার কথা সৌদি আরবের। আল্লাহ তুমি এই বীর সেনাদের কবুল করো। মুসলমানদের রক্ষা করো।” এছাড়া, ZAKI MOMENTS নামক একটি ইউটিউব চ্যানেল থেকেও একই দাবি করা হচ্ছে। এই চ্যানেলটি থেকে মে ১০ তারিখে “তার্কিশ শোলজার্স অন দেয়ার ওয়ে টু প্যালেস্টাইন” শিরোনামে একটি ভিডিও পোস্ট করা হয়। জনপ্রিয় সার্চ ইঞ্জিন গুগলে সার্চ করেও এ সম্পর্কিত কোনো নির্ভরযোগ্য সূত্র পাওয়া যায়নি। প্রথম ছবিটির রিভার্স ইমেজ সার্চ করে পাওয়া যায় এটি ২০১৮ সালের ২২ জুলাইয়ের। তুর্কি সশস্ত্র বাহিনী (টিএসকে) এবং মার্কিন সশস্ত্র বাহিনী ইউফ্রেটিস শিল্ড অপারেশন এবং মিউনিখের মধ্যবর্তী অঞ্চলে ১৮ তম সমন্বিত/স্বাধীন টহল পরিচালনা করার সময়কার ছবি এটি। দ্বিতীয় ছবিটি ২০১৮ সাল থেকেই অনলাইন জগতে আছে। ওইবছরের ২৩ সেপ্টেম্বর সৌদি আরবের ৮৮ তম স্বাধীনতা বার্ষিকী উপলক্ষ্যে সৌদি বিমানবাহিনীর এফ-১৫ সি, এফ -১৫ এস টর্নেডো এবং ইউরোফাইটার টাইফুন বিমানগুলো তাদের দেশের পতাকার রঙে রাঙানো হয়েছিলো। ওই সময়কার ছবিকে বর্তমান সময়ের বলে চালিয়ে দিচ্ছে অনলাইনে। তৃতীয় ছবিটি রাশিয়ার একটি সামরিক প্যারেডের নাইট রিহার্সেলের ছবি। রাশিয়া দ্বিতীয় বিশ্বযুদ্ধ জয়ের ৭৬ তম বার্ষিকী পালন উপলক্ষ্যে এই সামরিক প্যারেডের আয়োজন করছিলো। বিস্তারিত: https://www.gettyimages.com/detail/news-photo/tigr-armoured-car-and-mobile-launchers-carrying-yars-news-photo/1232690248?irgwc=1&esource=AFF_GI_IR_TinEye_77643&asid=TinEye&cid=GI&utm_medium=affiliate&utm_source=TinEye&utm_content=77643 সিদ্ধান্ত: তুরস্ক ও পাকিস্তানের সৈন্যরা ফিলিস্তিনের পথে শীর্ষক যে দাবিটি করা হচ্ছে তা ভুয়া। আদতে এ ধরণের কোনো ঘটনা ঘটে নি। ",https://bdfactcheck.com/%e0%a6%a4%e0%a7%81%e0%a6%b0%e0%a6%b8%e0%a7%8d%e0%a6%95-%e0%a6%93-%e0%a6%aa%e0%a6%be%e0%a6%95%e0%a6%bf%e0%a6%b8%e0%a7%8d%e0%a6%a4%e0%a6%be%e0%a6%a8%e0%a7%87%e0%a6%b0-%e0%a6%b8%e0%a7%88%e0%a6%a8/2021/1884/,১৫ মে ২০২১,1
"ফেসবুকে পররাষ্ট্রমন্ত্রীর স্ট্যাটাস পড়ে পরিকল্পনামন্ত্রীর পাল্টা পোস্ট","রেললাইনের একটি রুট নিয়ে মুখোমুখি অবস্থানে পররাষ্ট্রমন্ত্রী আব্দুল মোনেম এবং পরিকল্পনামন্ত্রী এম এ মান্নান। বিষয়টি সামনে এসেছে দুই মন্ত্রীরই ফেসবুক পেজের মাধ্যমে। এর মধ্যে আজ রোববার দেওয়া এক স্ট্যাটাস অনুযায়ী, সুনামগঞ্জ থেকে ছাতক পর্যন্ত প্রস্তাবিত রেললাইন নিয়ে পররাষ্ট্রমন্ত্রী আব্দুল মোমেনের ভূমিকায় বিস্মিত হয়েছেন পরিকল্পনামন্ত্রী এম এ মান্নান। তিনি বলেছেন, দুজনের মধ্যে দীর্ঘ ৫০ বছরের বন্ধুত্ব, একই সঙ্গে মন্ত্রিসভার সহকর্মী হয়েও পররাষ্ট্রমন্ত্রীর ভূমিকা কিছুতেই গ্রহণযোগ্য হতে পারে না। আজ রোববার বিকেল সাড়ে পাঁচটার দিকে ‘পরিকল্পনামন্ত্রীর দপ্তর’ ফেসবুক পেজ থেকে এই স্ট্যাটাসটি দেওয়া হয়েছে। বিষয়টি নিশ্চিত হতে পরিকল্পনামন্ত্রীর সঙ্গে যোগাযোগ করা হয়। ফেসবুকে দেওয়া স্ট্যাটাসটি সম্পর্কে ওয়াকিবহাল বলে তিনি জানান। এমনকি রেললাইন নির্মাণ নিয়ে যে জটিলতা তৈরি হয়েছে, সেটি সুরাহা হওয়া দরকার বলেও মন্তব্য করেন পরিকল্পনামন্ত্রী। তিনি বলেন, ‘আমি এখন এলাকায় আছি। রেললাইনের রুট নিয়ে নানা ধরনের কথা হচ্ছে। আমি চাই, বিষয়টি এখানেই শেষ হোক। পররাষ্ট্রমন্ত্রী আমার সহকর্মী, তিনি চাইলে আমার সঙ্গে কথা বলতে পারতেন।’ এ নিয়ে অবশ্য ফেসবুকে প্রথম স্ট্যাটাসটি দিয়েছিলেন পররাষ্ট্রমন্ত্রী। গত ১৪ জুন দেওয়া সেই স্ট্যাটাসে পররাষ্ট্রমন্ত্রী লিখেছিলেন, ‘মান্নান আমার বন্ধু, মান্নানের সাথে আমার সম্পর্ক ৫০ বছরের অধিক। আমি এবং মান্নান সুখে–দুঃখে সব সময়ই ছিলাম এবং আছি, ভবিষ্যতেও আমৃত্যু থাকব বলেই আশা করি। দুঃখজনক যে সিলেটের একটি স্থানীয় সংবাদপত্রে দেখলাম আমার এবং মান্নানের মধ্যে নাকি দ্বন্দ্ব রয়েছে এবং এই দ্বন্দ্বের কারণে নাকি সিলেটের অনেক উন্নয়ন ব্যাহত হচ্ছে! কে বা কারা এই সংবাদটি প্রচার করছেন জানি না, তবে তা সম্পূর্ণ মিথ্যা এবং বানোয়াট। যে বা যারা এটি প্রচার করছেন, তারা হয়তোবা কোনো বিশেষ বা অসৎ উদ্দেশ্য হাসিলের জন্য করছেন। ফেসবুকে এই স্ট্যাটাসটির প্রয়োজন আছে বলে মনে করছি না, তবে একটি বিশেষ কারণে দিচ্ছি আর তা হলো আমার এবং মান্নানের স্থানীয় অনেক শুভাকাঙ্ক্ষী রয়েছেন আর তাঁদের মধ্যে যাতে কোনো বিভ্রান্তির সৃষ্টি না হয়।’ সেই স্ট্যাটাসের সূত্র ধরেই গতকালের স্ট্যাটাসটি দেওয়া হয় পরিকল্পনামন্ত্রীর দপ্তর থেকে। ফেসবুক পেজে পরিকল্পনামন্ত্রী বলেন, ‘এটা সত্য যে ড. মোমেনের সঙ্গে আমার বন্ধুত্বপূর্ণ সম্পর্ক দীর্ঘ ৫০ বছরের। কিন্তু তিনি সুনামগঞ্জের পাঁচজন সংসদ সদস্যের পাশে রয়েছেন উল্লেখ করে রেলমন্ত্রীর কাছে যে আধা সরকারি পত্র (ডিও) দিয়েছেন, সেটি আমাকে বিস্মিত করেছে। তিনি যে পাঁচজন এমপির পক্ষে অবস্থান নিয়েছেন, সেখানে একজন জাতীয় পার্টির এমপিও রয়েছেন। আব্দুল মোমেন ভালো করেই জানেন, আমিও (মান্নান) সুনামগঞ্জের একজন সংসদ সদস্য। সুনামগঞ্জের সঙ্গে ছাতকের রেললাইন নির্মাণ নিয়ে তিনি যেমন অবগত, ঠিক তেমনি বিষয়টি আমিও অবগত। আমি যতটুকু জানি, তাঁর বর্ণিল জীবনে তিনি কখনো সুনামগঞ্জে যাননি।সুনামগঞ্জে কখনো তাঁর পা পর্যন্ত পড়েনি। অথচ তিনি রেললাইন নির্মাণ নিয়ে একটি পক্ষের অবস্থান নিয়েছেন। অন্য কেউ হলে এই পরিস্থিতিতে আমার সঙ্গে যোগাযোগ করতেন। বিষয়টি সম্পর্কে জানতে চাইতেন। কিন্তু আমাদের দীর্ঘ ৫০ বছরের বন্ধুত্ব একই সঙ্গে আমরা দুজনেই মন্ত্রিসভার সদস্য অথচ তিনি আমার সঙ্গে এ বিষয়ে এতটুকু যোগাযোগ করেননি। আমার সঙ্গে কথা না বলে অন্য পাঁচজন সংসদ সদস্যের পক্ষ নিয়ে রেলমন্ত্রীকে ডিও লেটার পাঠানো কিছুতেই গ্রহণযোগ্য হতে পারে না।’ পরিকল্পনামন্ত্রীর এই স্ট্যাটাসের সূত্র ধরে খবর নিয়ে জানা গেল, সুনামগঞ্জ থেকে ছাতক পর্যন্ত রেললাইন হওয়ার কথা রয়েছে। রেললাইনের রুট নির্ধারণ নিয়ে রেলমন্ত্রী কথা বলেছিলেন পরিকল্পনামন্ত্রীর সঙ্গে। যেখান দিয়ে রুটটি করলে লাভজনক হয়, পরিবেশ প্রতিবেশের কোনো ক্ষতি না হয়, সেদিক দিয়েই করার কথা বলেন পরিকল্পনামন্ত্রী। রেললাইনের রুট নির্ধারণ নিয়ে তিন থেকে চারটি রুট নিয়ে আলোচনা চলছে। এরই মধ্যে পররাষ্ট্রমন্ত্রী আব্দুল মোনেম সুনামগঞ্জের পাঁচজন সংসদ সদস্যের পক্ষে অবস্থান নিয়ে একটি ডিও লেটার দেন রেলমন্ত্রীকে। স্ট্যাটাসের সূত্রপাত সেই ডিও লেটার থেকেই। পররাষ্ট্রমন্ত্রী বর্তমানে যুক্তরাষ্ট্রে রয়েছেন।",https://www.prothomalo.com/business/economics/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E0%A6%AA%E0%A6%B0%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%9F%E0%A6%BE%E0%A6%B8-%E0%A6%AA%E0%A7%9C%E0%A7%87-%E0%A6%AA%E0%A6%B0%E0%A6%BF%E0%A6%95%E0%A6%B2%E0%A7%8D%E0%A6%AA%E0%A6%A8%E0%A6%BE%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AA%E0%A7%8B%E0%A6%B8%E0%A7%8D%E0%A6%9F-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%95%E0%A7%8D%E0%A6%B7%E0%A7%8B%E0%A6%AD,"২০ জুন ২০২১, ২০: ৪৯",1
"মসজিদে নববির পাশে ৫০ বছর কাটিয়ে শতবর্ষী বৃদ্ধের ইন্তেকাল","সৌদি আরবের পবিত্র মসজিদে নববির পাশে অবস্থানকারী প্রবীণতম ব্যক্তিত্ব শায়খ মহিউদ্দিন হাফিজুল্লাহ ইন্তেকাল করেছেন। ইন্নালিল্লাহি ওয়া ইন্না ইলাইহি রাজিউন। দীর্ঘ ৫০ বছর যাবত তিনি এখানে অবস্থান করছেন এবং মৃত্যু অবধি নিয়মিত মসজিদে নববিতে যাতায়াত করতেন। মৃত্যুকালে তাঁর বয়স ছিল ১০৭ বছর। গতকাল শনিবার (১৯ ‍জুন) মসজিদে নববিতে তাঁর জানাজা অনুষ্ঠিত হয়। জানা যায়, শায়খ মহিউদ্দিন ছিলেন মদিনা নগরীর প্রবীণদের অন্যতম। ইসলামে দ্বিতীয় খলিফা উমর বিন খাত্তাব (রা.)-এর বংশধর। ইসলামের বিখ্যাত ইতিহাসবিদ ও আলেম মহিউদ্দিন ইবনে আরাবি (রহ.) ছিলেন তাঁর পূর্বপুরুষ। সৌদির পবিত্র মক্কা-মদিনার ইসলামী স্থাপনার ইতিহাস ও ঐতিহ্য বিশেষজ্ঞ মুহাম্মদ আবু মালিক জানান, ‘প্রয়াত ব্যক্তি অত্যন্ত হাস্যোজ্জ্বোল ও কোমল মনের অধিকারী ছিলেন। সর্বদা আল্লাহর জিকির করতেন। পবিত্র কোরআনে পাঠের সঙ্গে তাঁর ছিল গভীর বন্ধুত্ব।’ এক টুইট বার্তায় তিনি আরো জানান, ‘মরহুমের কোনো স্ত্রী ও পুত্র ছিল না। একজন দানশীল ব্যক্তির সহায়তায় তিনি মসজিদে নববির পাশে অবস্থান করতেন। গত ৩০ বছর যাবত আমি তাঁকে পিঠ বাঁকা করে মসজিদে যাতায়াত করতে দেখছি। মসজিদে নববিতে প্রতিদিন পাঁচ ওয়াক্ত নামাজে আদায় করতেন। মদিনার পবিত্র হারাম শরিফ থেকে তাঁর বাসার দূরত্ব ছিল প্রায় তিন কিলোমিটার। প্রতিদিন ফজরের দুই ঘণ্টা আগে ঘর থেকে বেরিয়ে জিকির করতে করতে তিনি মসজিদে আসতেন।’ ‘তিনি সব সময় নিচের দিকে তাকিয়ে হাঁটতেন। এদিক সেদিক তাকাতেন না। মদিনা নগরীর কারবান ও তাজুরি এলাকা থেকে তিনি প্রায় হেঁটে আসতেন।  বাবুস সালাম ফটক দিয়ে তিনি মসজিদে নববিতে প্রবেশ করতেন। ফজরের নামাজ পড়ে ইশরাক পর্যন্ত অপেক্ষা করতেন। এরপর ঘরে ফিরের আবার জোহরের আগে মসজিদে এসে রাতের বেলা এশার নামাজ আদায় করে ঘরে ফিরতেন। এভাবেই মৃত্যুর আগ পর্যন্ত তিনি মসজিদে আসা-যাওয়া করতেন।’ আবু মালেক আরো জানান, ‘হারামের মধ্যে আমি তাঁর সঙ্গে অনেক সাক্ষাত করেছি। মসজিদ নববি দীর্ঘ দিন বন্ধের পর খোলা হলে তাঁর সঙ্গে সাক্ষাত করি। তখন আমাকে তিনি কেঁদে করে ফেলেন। তাঁর দুচোখ বেয়ে আনন্দের অশ্রু গড়িয়ে পড়ে। তখন মসজিদে নববি ও রওজা শরিফে যাওয়ার জন্য তাঁর গভীর ভালোবাসা ও আক্ষেপ দেখতে পাই।’",https://www.kalerkantho.com/online/muslim-world/2021/06/20/1045051,"২০ জুন, ২০২১ ১৩:২৬",1
"সুদানের চিড়িয়াখানার সিংহের ছবিকে বাংলাদেশের বলে প্রচার","ফেসবুকে একাধিক পোস্টে জীর্ণ সিংহদের তিনটি ছবি দিয়ে ছবিগুলো বাংলাদেশের মিরপুর চিড়িয়াখানার দাবি করা হয় । “সত্যের পথে কলম সৈনিক” নামের একটি পেইজ থেকে তিনটি ছবিসহ একটি পোস্ট করা হয় যার ক্যাপশনে লেখা,“অন্য দেশের হাতি নিয়া কতো লেখা লেখি দেখেছি। এবারে আমার নিজের দেশের চিড়িয়াখানা নিয়ে একটু লিখুন। খাবারের অভাবে আজ তাদের কি অবস্থা, যাদের সম্ভব হয় তারা ওদের একটু খাবারের ব্যাবস্থা করে আসবেন। চিত্রঃ জাতীয় চিড়িয়াখানা, মিরপুর।” বিডি ফ্যাক্টচেক যাচাই করে দেখেছে ছবিগুলো বাংলাদেশের কোনো চিড়িয়াখানার নয়। গুগল রিভার্স ইমেজ সার্চিং অপশন ব্যবহার করে মিডল ইস্ট মনিটরের একটি খবরের বরাতে জানা যায়, এই ছবিগুলো সুদানের রাজধানী খার্তুম-এর আল কোরায়শি পার্ক থেকে তোলা হয়েছিলো। মূলত সুদানে সেসময়ে চলমান অর্থনৈতিক সংকট এবং রাজনৈতিক টালমাটাল অবস্থার দরুণ খাদ্যের অভাবে সিংহগুলো দুর্বল হয়ে পড়ে। পরবর্তীতে একটি সিংহ মারা গেলে তাদের রক্ষার্থে সামাজিকমাধ্যমে #SudanAnimalRescue ক্যাম্পেইন শুরু হয়। গত বছরের জানুয়ারিতে ফ্রান্স২৪, এএফপিসহ একাধিক আন্তর্জাতিক মিডিয়ায় এ ব্যাপারে একাধিক খবর প্রকাশিত হয়। অর্থাৎ সুদানের চিড়িয়াখানার সিংহদের ছবিকে বাংলাদেশের চিড়িয়াখানার বলে দাবি সঠিক নয়। ",https://bdfactcheck.com/%e0%a6%b8%e0%a7%81%e0%a6%a6%e0%a6%be%e0%a6%a8%e0%a7%87%e0%a6%b0-%e0%a6%9a%e0%a6%bf%e0%a7%9c%e0%a6%bf%e0%a7%9f%e0%a6%be%e0%a6%96%e0%a6%be%e0%a6%a8%e0%a6%be%e0%a6%b0-%e0%a6%b8%e0%a6%bf%e0%a6%82%e0%a6%b9/2021/1842/,"ফেব্রুয়ারি ১৩, ২০২১",1
"ভিডিওটি পুরাতন, করোনা মহামারির সাথে এর সম্পর্ক নেই","সামাজিক মাধ্যমে একটি ভিডিও ছড়িয়েছে, যাতে দাবি করা হয়েছে করোনা ভাইরাসের ভয়ে ট্রাম্প কুরআন তেলাওয়াত শুনছেন। প্রকৃতপক্ষে ভিডিওটি ২০১৭ সালের জানুয়ারি মাসের। বর্তমান করোনা ভাইরাস মহামারির সাথে এর কোনো সম্পর্ক নেই। করোনা ভাইরাসের ভয়ে ট্রাম্প কুরআন তেলাওত শুনছেন না। ২০১৭ সালের জানুয়ারি মাসে ডোনাল্ড ট্রাম্প যুক্তরাষ্ট্রের প্রেসিডেন্ট হিসেবে দায়িত্ব নেয়ার সময় অনুষ্ঠিত অনুষ্ঠানে অন্যান্য ধর্মগ্রন্থের পাশিপাশি কুরআনও পাঠ করা হয়। মার্কিন সংবাদমাধ্যম সিএনএন-এ ২০১৭ সালে একই ভিডিও প্রকাশ করে শিরোনাম দিয়েছিল, “Imam sends message to Trump at inaugural service”. সিএনএনর খবরের লিংক: https://edition.cnn.com/videos/us/2017/01/21/trump-religious-service-imam-mohamed-magid-sot.cnn তখন এবিসি নিউজে এ নিয়ে প্রকাশিত খবরের লিংক: https://abcnews.go.com/Politics/president-donald-trump-attend-national-prayer-service/story?id=44941276",https://bdfactcheck.com/%e0%a6%ad%e0%a6%bf%e0%a6%a1%e0%a6%bf%e0%a6%93%e0%a6%9f%e0%a6%bf-%e0%a6%aa%e0%a7%81%e0%a6%b0%e0%a6%be%e0%a6%a4%e0%a6%a8-%e0%a6%95%e0%a6%b0%e0%a7%8b%e0%a6%a8%e0%a6%be-%e0%a6%ae%e0%a6%b9%e0%a6%be/2020/400/,"এপ্রিল ২০, ২০২১",1
"টুইটার বট কীভাবে চিনবেন?","বট হচ্ছে ইন্টারনেট ভিত্তিক একটি সফটওয়্যার অ্যাপ্লিকেশন যা স্বয়ংক্রিয়ভাবে কাজ করে। ইংরেজি রোবট (Robot) শব্দের সংক্ষিপ্ত রূপ হচ্ছে বট (Bot)। এরা ইন্টারনেটে সাধারণ মানুষের মতই আচরণ করে থাকে। তবে কাজের ধরণ অনুযায়ী এদের আচরণ ভিন্ন হয়। অনলাইন জগতে সাধারণ কাজ করার জন্য যেমন বট রয়েছে তেমনি বট দ্বারা অনেক জটিল কাজও সম্পন্ন করা হয়। কোনো বট কোন ধরণের কাজ করবে তা নির্ভর করে কোন ধরণের কাজ করার জন্য বটটিকে নির্দেশনা দেয়া হয়েছে তার উপর। সামাজিক যোগাযোগ মাধ্যমেও এরকম অনেক বট আছে যাদেরকে সামাজিক বট (Social bot) বলা হয়। কোনো রাজনৈতিক দল তার বিরোধী রাজনৈতিক দল সম্পর্কে নেতিবাচক ও ভূয়া তথ্য ছড়িয়ে দেওয়ার জন্য সামাজিক বট ব্যবহার করে থাকে। আবার কোনো কোম্পানি পণ্যের প্রচারণার জন্য সামাজিক বট ব্যবহার করতে পারে। সামাজিক মাধ্যমগুলোর বৈশিষ্ট্যের উপর সামজিক বটের কার্যক্রম নির্ভর করে। যেমন ফেসবুকের চাইতে টুইটারে সামাজিক বট বেশি পাওয়া যায়। টুইটার বট হচ্ছে এমন একটি টুইটার একাউন্ট যা স্বয়ংক্রিয়ভাবে টুইট ও রিটুইট করে থাকে। তবে সব সামাজিক বটই ভুয়া তথ্য ছড়াতে কিংবা রাজনৈতিক প্রতিপক্ষকে ঘায়েল করার জন্য ব্যবহৃত হয় ব্যাপারটা এমন নয়। অনেক ইতিবাচক কাজেও টুইটার বট ব্যবহৃত হয়। টুইটার একাউন্ট মানুষ দ্বারা পরিচালিত না বট দ্বারা পরিচালিত তা চিহ্নিত করা গেলে ফ্যাক্টচেকিংয়ের কাজটা অনেক সহজ হয়ে যায়। এই নিবন্ধে পাঠকদের জন্য টুইটার বট চিহ্নিত করার কয়েকটি কৌশল নিয়ে আলোচনা করা হয়েছে। টুইটার একাউন্টের কার্যাবলীর দিকে নজর রাখলে সহজেই বোঝা যায় এই একাউন্টের পিছনে মানুষ না বট জড়িত। কোনো টুইটার একাউন্টের প্রোফাইল ভালো করে খেয়াল করলেই বোঝা যায় একাউন্টটি কবে খোলা হয়েছে এবং মোট কতটি টুইট করা হয়েছে। অক্সফোর্ড ইন্টারনেট ইনস্টিটিউটের মতে, যদি কোনো একাউন্ট থেকে দৈনিক ৫০টির বেশি টুইট করা হয় তাহলে সেটি বট হতে পারে। কারণ একজন মানুষ দৈনিক এর বেশি টুইট করে না। উদাহরণস্বরূপ @sunneversets100 টুইটার একাউন্টটির কথা বলা যেতে পারে। রাশিয়া সমর্থিত এই একাউন্টটি খোলা হয়েছে ২০১৬ সালের ১৪ নভেম্বরে। আজ পর্যন্ত (২০২১ সালের ২ জানুয়ারি) এই একাউন্ট থেকে প্রায় ১৮৩ হাজারটি টুইট করা হয়েছে। তার মানে দিনে ১০০টিরও বেশি টুইট করা হয়েছে এই একাউন্ট থেকে। এই ধরণের আচরণ সাধারণত একজন মানুষের কাছ থেকে আশা করা যায় না। ",https://bdfactcheck.com/%e0%a6%9f%e0%a7%81%e0%a6%87%e0%a6%9f%e0%a6%be%e0%a6%b0-%e0%a6%ac%e0%a6%9f-%e0%a6%95%e0%a7%80%e0%a6%ad%e0%a6%be%e0%a6%ac%e0%a7%87-%e0%a6%9a%e0%a6%bf%e0%a6%a8%e0%a6%ac%e0%a7%87%e0%a6%a8/2021/1525/,"জানুয়ারি ৫, ২০২১",1
"জুলাই থেকে ২০ হাজার টাকা ভাতা পাবেন বীর মুক্তিযোদ্ধারা","মুক্তিযুদ্ধবিষয়ক মন্ত্রী আ ক ম মোজাম্মেল হক জানিয়েছেন, জুলাই মাস থেকেই ২০ হাজার টাকা করে সম্মানী ভাতা পাবেন বীর মুক্তিযোদ্ধারা। রোববার ঢাকা জেলা মুক্তিযোদ্ধা কমপ্লেক্স ভবনের উদ্বোধন শেষে প্রধান অতিথির বক্তব্যে তিনি এ কথা জানান। মুক্তিযুদ্ধবিষয়ক মন্ত্রণালয়ের উদ্যোগে ৩ কোটি ৬ লাখ টাকা ব্যয়ে এই কমপ্লেক্স নির্মাণ করা হয়। অনুষ্ঠানে বীর মুক্তিযোদ্ধাদের কল্যাণে সরকারের বিভিন্ন পরিকল্পা তুলে ধরে মোজাম্মেল হক বলেন, কয়েক দিনের মধ্যে বীর মুক্তিযোদ্ধাদের জন্য ৩০ হাজার বীরনিবাস নির্মাণ কাজ শুরু হচ্ছে। প্রধানমন্ত্রী শেখ হাসিনা বীর মুক্তিযোদ্ধাদের জন্য ৩০ হাজার বীরনিবাস নির্মাণ প্রকল্প অনুমোদন করেছেন। প্রথমে ১৪ হাজার থাকলেও পরে প্রধানমন্ত্রী এ সংখ্যা ৩০ হাজারে উন্নীত করেছেন বলে জানান তিনি। মুক্তিযুদ্ধ মন্ত্রী আরও জানান, বীর মুক্তিযোদ্ধাদের বিনামূল্যে চিকিৎসার ব্যবস্থা করা হয়েছে। ইতোমধ্যে বিভিন্ন বিশেষায়িত হাসপাতাল এবং জেলা-উপজেলা স্বাস্থ্যকেন্দ্র্রে অর্থ বরাদ্দ দেওয়া হয়েছে। এ ছাড়া সারা দেশে সব বীর মুক্তিযোদ্ধার কবর একই ডিজাইনে করার কাজও চলমান রয়েছে বলেও জানান মোজাম্মেল হক। উল্লেখ্য, গত ১৫ ফেব্রুয়ারি গণভবনে এক অনুষ্ঠানে প্রধানমন্ত্রী শেখ হাসিনা বীর মুক্তিযোদ্ধাদের ভাতা ১২ হাজার টাকা থেকে বাড়িয়ে ২০ হাজার করার কথা জানান।",https://www.jugantor.com/national/government/433885/%E0%A6%9C%E0%A7%81%E0%A6%B2%E0%A6%BE%E0%A6%87-%E0%A6%A5%E0%A7%87%E0%A6%95%E0%A7%87-%E0%A7%A8%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE-%E0%A6%AD%E0%A6%BE%E0%A6%A4%E0%A6%BE-%E0%A6%AA%E0%A6%BE%E0%A6%AC%E0%A7%87%E0%A6%A8-%E0%A6%AC%E0%A7%80%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%B0%E0%A6%BE,"২০ জুন ২০২১, ০৮:৫৭ পিএম",1
"ফিলিস্তিনের জন্য ডোনেশন চেয়ে দেওয়া ফেসবুক পোস্টটি ঢাকাস্থ ফিলিস্তিন দূতাবাসের-ই","ফিলিস্তিনের জন্য ডোনেশন চেয়ে দেওয়া একটি ফেসবুক পোস্ট নিয়ে ধুম্রজাল সৃষ্টি হয়েছে। নেটিজেনদের অনেকেই বিডি ফ্যাক্টচেক-এর কাছে এই পোস্টের সত্যতা জানতে চেয়েছেন। বিডি ফ্যাক্টচেক-এর অনুসন্ধানে দেখা যাচ্ছে, ডোনেশন চেয়ে দেওয়া পোস্টটি ঢাকাস্থ ফিলিস্তিন দূতাবাসের-ই। ফিলিস্তিনের জন্য ডোনেশন চেয়ে দেওয়া এই ফেসবুক পোস্টটির সত্যতা নিশ্চিত করেছেন ঢাকাস্থ ফিলিস্তিন দূতাবাসের উর্ধতন কর্মকর্তা নুর আল আইদি। ঢাকাস্থ ফিলিস্তিন দূতাবাসের ডোনেশন চেয়ে দেওয়া পোস্টটি নিয়ে নেটিজেনরা যেসব প্রশ্ন তুলেছেন তা হলো: ১.  “অ্যাম্বাসি অব দ্য স্টেট অব প্যালেস্টাইন, ঢাকা, বাংলাদেশ”-এই পেইজটি ফিলিস্তিন দূতাবাসের আসল ফেসবুক পেজ কিনা? ২. ডোনেশনের জন্য যে নম্বরগুলো দেওয়া হয়েছে তা মিশনে কর্মরত বাংলাদেশী কর্মকর্তা ও কর্মচারীদের কেন? ৩. যোগাযোগের জন্য অফিসিয়াল ইমেইল ব্যবহার না করে জিমেইল ব্যবহার করা হয়েছে কেন? এই প্রশ্নগুলোর উত্তর জানার জন্য বিডি ফ্যাক্টচেক যোগাযোগ করে ঢাকাস্থ ফিলিস্তিন দূতাবাসের উর্ধতন কর্মকর্তা নুর আল আইদি’র সঙ্গে। তিনি বিডি ফ্যাক্টচেককে জানান, যে ফেসবুক পেজ থেকে ডোনেশেন চেয়ে পোস্টটি করা হয়েছে তা ফিলিস্তিন অ্যাম্বাসির অফিসিয়াল পেজ। এছাড়া ডোনেশন চেয়ে একই পোস্ট দূতাবাসের অফিসিয়াল ওয়েবসাইট (http://palestineembassybd.com/) থেকেও পোস্ট করা হয়েছে। দেখুন লিংক: http://palestineembassybd.com/?p=1103 বিডি ফ্যাক্টচেক-এর কাছে পাঠানো ঢাকাস্থ ফিলিস্তিন দূতাবাসের উর্ধতন কর্মকর্তা নুর আল আইদি’র ম্যাসেজের স্ক্রিনশট। ডোনেশনের জন্য যে মোবাইল নম্বরগুলো দেওয়া হয়েছে সেগুলোর ব্যাপারে নুর আল আইদি জানান, এই নম্বরগুলো মিশনে কর্মরত কর্মকর্তাদের এবং এগুলো অ্যাম্বাসি ভেরিফাইড। এছাড়া সরাসরি দূতাবাসে গিয়েও ডোনেশন করা যাবে বলে জানান তিনি। অফিসিয়াল ইমেইলের ব্যাপারে তিনি বলেন, ঢাকাস্থ ফিলিস্তিন দূতাবাসের ছয়টি অফিসিয়াল ইমেইল রয়েছে। জনসংযোগের জন্য তারা জিমেইলই ব্যবহার করেন। ",https://bdfactcheck.com/%e0%a6%ab%e0%a6%bf%e0%a6%b2%e0%a6%bf%e0%a6%b8%e0%a7%8d%e0%a6%a4%e0%a6%bf%e0%a6%a8%e0%a7%87%e0%a6%b0-%e0%a6%9c%e0%a6%a8%e0%a7%8d%e0%a6%af-%e0%a6%a1%e0%a7%8b%e0%a6%a8%e0%a7%87%e0%a6%b6%e0%a6%a8/2021/1904/,"মে ১৯, ২০২১",1
"ডক্টরেট ডিগ্রি পেলেন মমতাজ","শনিবার (১০ এপ্রিল) ভারতের তামিলনাড়ুর গ্লোবাল হিউম্যান পিস ইউনিভার্সিটি এ সম্মাননা দিয়েছে তাকে। তারা উল্লেখ করে, বিশ্বের প্রথম শিল্পী হিসেবে ৭০০টির বেশি একক অ্যালবামের রেকর্ড, সুদীর্ঘ ৩০ বছর বাংলা গানকে বিশ্বের দরবারে তুলে ধরা ও সমাজসেবা ছাড়াও নানামুখী কর্মকাণ্ডে সম্পৃক্ত রেখে নিজেকে অন্য উচ্চতায় নিয়ে গেছেন মমতাজ। যে কারণে তারা বিশেষ অনুষ্ঠানের মাধ্যমে শনিবার ‘ডক্টর অব মিউজিক’ পদক প্রদান করে। এটি দেন বিশ্ববিদ্যালয়টির প্রতিষ্ঠাতা ও চেয়ারম্যান ড. পি. ম্যানুয়েল। এর ফলে বহু সম্মানে ভূষিত এ শিল্পী প্রথমবারের মতো ডক্টরেট ডিগ্রি পেলেন। অনুষ্ঠানে অংশ নিয়েছিলেন মমতাজ নিজে। আজ (১২ এপ্রিল) দেশে ফিরেছেন। পদকপ্রাপ্তির অনুভূতি জানিয়ে এ শিল্পী বলেন, ‘এটা আমার জন্য অনেক বড় পাওয়া। ৩০ বছর ধরে আমি মা-মাটির গান করে চলেছি; মানুষের সেবা করেছি। এই প্রাপ্তি কাজ করতে আমাকে আরও অনুপ্রাণিত করবে।’ মমতাজ তিন দশকেরও বেশি সময় ধরে পেশাদার শিল্পী হিসেবে কাজ করছেন। সংগীতজীবনে ৭০০টির বেশি একক অ্যালবাম প্রকাশ পেয়েছে তার। ২০০০ সালে হানিফ সংকেতের আমন্ত্রণে জনপ্রিয় অনুষ্ঠান ‘ইত্যাদি’তে গান করেন তিনি। মোহাম্মদ রফিকউজ্জামানের কথায় ও সোহেল আজিজের সুরে ‘রিটার্ন টিকিট’ গানটি গেয়েছিলেন সেসময়। এরপরই রাতারাতি সারাদেশের শ্রোতাদের কাছে পৌঁছে যান তিনি। ২০১৪ ও ২০১৮ সালে মানিকগঞ্জ-২ আসন থেকে সংসদ সদস্য নির্বাচিত হন এই শিল্পী।",https://www.banglatribune.com/675840/%E0%A6%A1%E0%A6%95%E0%A7%8D%E0%A6%9F%E0%A6%B0%E0%A7%87%E0%A6%9F-%E0%A6%A1%E0%A6%BF%E0%A6%97%E0%A7%8D%E0%A6%B0%E0%A6%BF-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%AE%E0%A6%AE%E0%A6%A4%E0%A6%BE%E0%A6%9C,"১২ এপ্রিল ২০২১, ২০:৫২",0
"কুষ্টিয়ায় মধ্যরাত থেকে সাত দিনের লকডাউন","করোনা সংক্রমণ প্রতিরোধে কুষ্টিয়া জেলায় সাত দিনের লকডাউন ঘোষণা করা হয়েছে। রোববার দিবাগত রাত ১২টা ১ মিনিট থেকে লকডাউন কার্যকর হবে। জেলা ম্যাজিস্ট্রেট মোহাম্মদ সাইদুল ইসলাম রাত আটটার দিকে এ বিষয়ে গণবিজ্ঞপ্তি জারি করেন। জেলা প্রশাসনের গণবিজ্ঞপ্তিতে বলা হয়েছে, জেলায় সব ধরনের ব্যবসাপ্রতিষ্ঠান, শিল্পকারখানা, শপিং মল, দোকান, রেঁস্তোরা ও চায়ের দোকান বন্ধ থাকবে। তবে কাঁচাবাজার ও নিত্যপ্রয়োজনীয় (মুদি) পণ্যের দোকান ও ওষুধের দোকান সকাল ৭টা থেকে দুপুর ১২টা পর্যন্ত স্বাস্থ্যবিধি মেনে খোলা রাখা যাবে। লকডাউন চলাকালে সব পর্যটনকেন্দ্র, রিসোর্ট, কমিউনিটি সেন্টার ও বিনোদনকেন্দ্র বন্ধ থাকবে। আন্তজেলা ও দূরপাল্লার গণপরিবহন বন্ধ থাকবে। এ ছাড়া ইজিবাইক, থ্রি–হুইলারসহ সব যান্ত্রিক যানবাহন বন্ধ থাকবে।এ সময় সব সাপ্তাহিক হাট ও গরুর হাট বন্ধ থাকবে। ওই গণবিজ্ঞপ্তিতে আরও উল্লেখ করা হয়েছে, অতি জরুরি প্রয়োজন ছাড়া (ওষুধ ও নিত্যপ্রয়োজনীয় পণ্য কেনা, চিকিৎসাসেবা, মরদেহ দাফন বা সৎকার ইত্যাদি) কোনোভাবেই বাড়ির বাইরে বের হওয়া যাবে না। জরুরি প্রয়োজনে যাঁরা ঘর থেকে বের হবেন, তাঁদের অবশ্যই মাস্ক পরতে হবে। আইনশৃঙ্খলা এবং জরুরি পরিষেবা (কৃষি উপকরণ, খাদ্যশস্য ও খাদ্যদ্রব্য পরিবহন, ত্রাণ বিতরণ, স্বাস্থ্যসেবা, গণমাধ্যম, বিদ্যুৎ, পানি, জ্বালানি তেল, ফায়ার সার্ভিস) চালু থাকবে। এসব প্রতিষ্ঠানের কর্মচারী ও যানবাহন এ নিষেধাজ্ঞার আওতামুক্ত থাকবে। জেলা ম্যাজিস্ট্রেট লকডাউনের সময় সবাইকে এসব বিধিনিষেধ মেনে চলার নির্দেশ দেন। অন্যথায় প্রয়োজনীয় আইনানুগ ব্যবস্থা গ্রহণ করা হবে বলে জানান তিনি। এ লকডাউন চলবে ২৭ জুন পর্যন্ত। ",https://www.prothomalo.com/bangladesh/district/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%AE%E0%A6%A7%E0%A7%8D%E0%A6%AF%E0%A6%B0%E0%A6%BE%E0%A6%A4-%E0%A6%A5%E0%A7%87%E0%A6%95%E0%A7%87-%E0%A6%B8%E0%A6%BE%E0%A6%A4-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B2%E0%A6%95%E0%A6%A1%E0%A6%BE%E0%A6%89%E0%A6%A8,"২০ জুন ২০২১, ২১: ৫৭",1
"শেখ হাসিনাকে মোদির চিঠি: মানুষকে যুক্ত করার শক্তি আছে যোগের","ভারতের প্রধানমন্ত্রী নরেন্দ্র মোদি বলেছেন, যোগের একটি সহজাত শক্তি রয়েছে মানুষকে যুক্ত করার। সম্প্রদায়, রোগ প্রতিরোধ ও ঐক্য—এই তিনের জন্যই উপকারী যোগব্যায়াম। এটি এমন একটি উদ্যোগ, যা মানুষের শারীরিক সক্ষমতার পাশাপাশি সুস্থতার প্রতিও গুরুত্ব দেয়। কাল ২১ জুন আন্তর্জাতিক যোগ দিবস। দিবসটি উপলক্ষে প্রধানমন্ত্রী শেখ হাসিনাকে দেওয়া এক চিঠিতে এ কথাগুলো উল্লেখ করেন ভারতের প্রধানমন্ত্রী। ঢাকায় ভারতীয় হাইকমিশন আজ রোববার জানিয়েছে, বাংলাদেশের প্রধানমন্ত্রীকে লেখা ভারতের হাইকমিশনারের চিঠিটি আজ হস্তান্তর করা হয়েছে। ভারতীয় হাইকমিশন জানিয়েছে, করোনাভাইরাসের সংক্রমণ অব্যাহত থাকায় গত বছরের মতো কাল সোমবারও আন্তর্জাতিক যোগ দিবস ভার্চ্যুয়ালি অনুষ্ঠিত হবে। সকাল সাড়ে সাতটায় ঢাকায় ভারতীয় হাইকমিশনের উদ্যোগে এ অনুষ্ঠান হবে। প্রসঙ্গত, ২০১৪ সালে জাতিসংঘের সাধারণ পরিষদ ২১ জুন আন্তর্জাতিক যোগ দিবস হিসেবে ঘোষণা করে। এরপর থেকেই বিশ্বব্যাপী সাড়ম্বরে আন্তর্জাতিক যোগ দিবস পালিত হয়ে আসছে। নরেন্দ্র মোদি তাঁর চিঠিতে লিখেছেন, ‘এই অবিস্মরণীয় প্রতিকূলতার মধ্যেও আমাদের কোভিড-১৯ যোদ্ধারা উল্লেখযোগ্যভাবে এই মহামারির বিরুদ্ধে লড়াই করেছেন। মহামারির হুমকির মধ্যেও গত আন্তর্জাতিক যোগ দিবসের পর থেকে বেশ কিছু ইতিবাচক ঘটনা ঘটেছে। বিভিন্ন চিকিৎসাপদ্ধতি ও ভাইরাসবিষয়ক বৈজ্ঞানিক গবেষণার পাশাপাশি আমাদের জনগণকে রক্ষার জন্য এখন একাধিক টিকাও রয়েছে আমাদের কাছে। ভারতসহ বিভিন্ন দেশে টিকাদান কর্মসূচি চলছে। আমার বিশ্বাস, মানবজাতি শিগগিরই এই মহামারি কাটিয়ে উঠবে।’ বাংলাদেশের প্রধানমন্ত্রীকে ভারতের প্রধানমন্ত্রী লিখেছেন, ‘আন্তর্জাতিক যোগ দিবসের এবারের প্রতিপাদ্য “সুস্থতার জন্য যোগ”, যা বর্তমান সময়ের প্রেক্ষাপটে অত্যন্ত প্রাসঙ্গিক। শরীরের পাশাপাশি যোগব্যায়াম মনের জন্যও বেশ উপকারী।’ আন্তর্জাতিক যোগ দিবস বাংলাদেশের ভূমিকার প্রশংসা করে নরেন্দ্র মোদি লিখেছেন, ‘বাংলাদেশে সফলভাবে আন্তর্জাতিক যোগ দিবস পালনে আপনাদের সহযোগিতার জন্য প্রত্যেককে আমি আন্তরিক কৃতজ্ঞতা জানাই। গত কয়েক বছরে বঙ্গবন্ধু জাতীয় স্টেডিয়ামে যোগ দিবস পালনের জন্য বাংলাদেশি ভাই ও বোনেদের ব্যাপক অংশগ্রহণ দেখে আমি অত্যন্ত আপ্লুত হয়েছি। আমার দৃঢ় বিশ্বাস, সামনের বছরগুলোতেও আন্তর্জাতিক যোগ দিবস পালনে আপনার সরকারের সহযোগিতা অব্যাহত থাকবে। আমি, আপনি, আপনার পরিবার ও দেশের জনগণের সুস্থতা ও সুস্বাস্থ্যের কামনা করি।’",https://www.prothomalo.com/bangladesh/%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE%E0%A6%95%E0%A7%87-%E0%A6%AE%E0%A7%8B%E0%A6%A6%E0%A6%BF%E0%A6%B0-%E0%A6%9A%E0%A6%BF%E0%A6%A0%E0%A6%BF-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A6%95%E0%A7%87-%E0%A6%AF%E0%A7%81%E0%A6%95%E0%A7%8D%E0%A6%A4-%E0%A6%95%E0%A6%B0%E0%A6%BE%E0%A6%B0-%E0%A6%B6%E0%A6%95%E0%A7%8D%E0%A6%A4%E0%A6%BF-%E0%A6%86%E0%A6%9B%E0%A7%87-%E0%A6%AF%E0%A7%8B%E0%A6%97%E0%A7%87%E0%A6%B0,"২০ জুন ২০২১, ২২: ৩৬",1
"বাংলাদেশের ভ্যাকসিনের বিশ্ব স্বীকৃতি","বাংলাদেশের ওষুধ প্রস্তুতকারী প্রতিষ্ঠান গ্লোব ফার্মাসিউটিক্যালস গ্রুপ অব কোম্পানিজ লিমিটেডের সহযোগী প্রতিষ্ঠান গ্লোব বায়োটেক লিমিটেডের তিনটি ভ্যাকসিনকে প্রি-ক্লিনিক্যাল টেস্টের জন্য তালিকাভুক্ত করেছে বিশ্ব স্বাস্থ্য সংস্থা (ডব্লিউএইচও)। শনিবার গ্লোব বায়োটেক এক সংবাদ বিজ্ঞপ্তিতে এ তথ্য নিশ্চিত করেছে। পাশাপাশি ডব্লিউএইচও’র ওয়েবসাইটেও ভ্যাকসিনের তালিকা প্রকাশ করা হয়েছে। সংবাদ বিজ্ঞপ্তিতে বলা হয়, বিশ্ব স্বাস্থ্য সংস্থা ১৫ অক্টোবর গ্লোব বায়োটেকের আবিষ্কৃত তিনটি ভ্যাকসিনকে কোভিড-১৯ ভ্যাকসিন ক্যান্ডিডেট তালিকায় অন্তর্ভুক্ত করেছে। এর মধ্যে ‘ব্যানকোভিড’ করোনা ভ্যাকসিনটি অন্যতম।ভ্যাকসিনগুলো হচ্ছে, D614G variant mFNA Vaccine, DNA Plasmid Vaccine ও Adonocirus Typo-5 Vcctor Caccine. গ্লোব বায়োটেকের রিসার্স অ্যান্ড ডেভেলপমেন্ট ডিপার্টমেন্টের প্রধান ডা. আসিফ মাহমুদ গত ১২ আগস্ট গণমাধ্যমকে দেয়া এক সাক্ষাতকারে ডিসেম্বরে বাংলাদেশের বাজারে করোনা ভ্যাকসিন নিয়ে আসার ব্যাপারে আশা প্রকাশ করেন। তার একমাস পর বিশ্ব স্বাস্থ্য সংস্থা গ্লোবের ভ্যাকসিন প্রি-ক্লিনিক্যাল টেস্টের তালিকাভুক্ত করলো। প্রি-ক্লিনিক্যাল ট্রায়ালের তালিকায় ইউনিভার্সিটি অব ক্যামব্রিজের ভ্যাকসিনসহ ১৫৬টি কোম্পানি রয়েছে। তবে গ্লোব বায়োটেকই বিশ্বের একমাত্র প্রতিষ্ঠান যাদের তিনটি ভ্যাকসিন ক্যান্ডিডেট তালিকায় স্থান পেয়েছে। করোনাভাইরাস প্রতিরোধে বিশ্বজুড়ে গবেষকেরা একটি ভ্যাকসিন তৈরির লক্ষ্যে ছুটছেন। এর মধ্যে বিশ্ব স্বাস্থ্য সংস্থা ১৪০টির বেশি ভ্যাকসিনের ওপর নজর রেখেছে। ভ্যাকসিন তৈরি ও পরীক্ষা করতে সাধারণত বেশ কয়েক বছর সময় লাগে। বেশ কয়েকটি ধাপ পেরিয়ে তবেই ভ্যাকসিন ব্যবহারের উপযোগী হয়। তবে করোনাভাইরাসের ভ্যাকসিনের ক্ষেত্রে গবেষকেরা ১২ থেকে ১৮ মাসের মধ্যেই তা সম্পন্ন করার চেষ্টা করে যাচ্ছে।",https://archive.vn/Lrcn9#selection-1661.0-1696.0,"১৭ অক্টোবর, ২০২০ ২১:২২",0
"করোনা ভ্যাকসিন: বিশ্ব স্বাস্থ্য সংস্থার ‘তালিকাভুক্ত হওয়া’র অর্থ কী?","বাংলাদেশের মূলধারার মিডিয়ার একাংশে আজ শনিবার খবর প্রকাশিত হয়েছে যে, বিশ্ব স্বাস্থ্য সংস্থা বাংলাদেশি প্রতিষ্ঠান গ্লোব বায়োটেক এর প্রস্তুত করা ভ্যাকসিনকে ‘স্বীকৃতি’ দিয়েছে। তেমন কয়েকটি শিরোনাম দেখুন আর্কাইভ লিংক সহ – চ্যানেল আই অনলাইন: বাংলাদেশের ভ্যাকসিনের বিশ্ব স্বীকৃতি সময় টিভি: বাংলাদেশে তৈরি ভ্যাকসিনকে স্বীকৃতি দিলো বিশ্ব স্বাস্থ্য সংস্থা ডিবিসি অনলাইন: গ্লোব বায়োটেকের করোনা ভ্যাকসিনকে স্বীকৃতি দিল বিশ্ব স্বাস্থ্য সংস্থা ইনকিলাব: গ্লোব বায়োটেকের করোনা ভ্যাকসিনকে স্বীকৃতি দিল বিশ্ব স্বাস্ব্য সংস্থা এরকম ‘বিশ্ব স্বাস্থ্য সংস্থার স্বীকৃতি’ দেয়ার তথ্য শিরোনামে না থাকলেও জনকণ্ঠ, জাগোনিউজ, পূর্বপশ্চিমবিডি ইত্যাদি সংবাদমাধ্যমের প্রতিবেদনে উল্লেখ করা হয়েছে। ডিবিসি নিউজের প্রতিবেদন থেকে প্রথম দুটি লাইন তুলে দেয়া হলো– “দেশীয় প্রতিষ্ঠান গ্লোব বায়োটেকের করোনা ভ্যাকসিন ব্যানকোভিড’কে স্বীকৃতি দিয়েছে বিশ্ব স্বাস্থ্য সংস্থা। আজ শনিবার (১৭ সেপ্টেম্বর) গ্লোব বায়োটেক এক সংবাদ বিজ্ঞপ্তিতে এ তথ্য নিশ্চিত করে।” প্রায় সবক’টি সংবাদমাদ্যমে গ্লোব বায়োটেক এর প্রেস বিজ্ঞপ্তির ওপর পুরোপুরি নির্ভর করে প্রতিবেদন তৈরি করা হয়েছে।কিন্তু বিশ্ব স্বাস্থ্য সংস্থার ওয়েবসাইটে দেখা যাচ্ছে, ‘গ্লোব বায়োটেক’ এর ভ্যাকসিনকে সংস্থাটির পক্ষ থেকে ‘স্বীকৃতি দেয়া’র কোনো তথ্য নেই। বিশ্ব স্বাস্থ্য সংস্থার ওয়েবসাইটের নিচের লিংকে ক্লিক করলে “Draft landscape of COVID-19 candidate vaccines” শিরোনামের একটি পেইজ (১৫ অক্টোবর সর্বশেষ আপডেটকৃত) ওপেন হবে। পেইজটিতে প্রবেশের সাথে সাথে একটি দীর্ঘ ডিসক্লেইমার দৃশ্যমান হয়। সেটি হুবহু এখানে তুলে ধরা হলো– “These landscape documents have been prepared by the World Health Organization (WHO) for information purposes only concerning the 2019-2020 global of the novel coronavirus. Inclusion of any particular product or entity in any of these landscape documents does not constitute, and shall not be deemed or construed as, any approval or endorsement by WHO of such product or entity (or any of its businesses or activities). While WHO takes reasonable steps to verify the accuracy of the information presented in these landscape documents, WHO does not make any (and hereby disclaims all) representations and warranties regarding the accuracy, completeness, fitness for a particular purpose (including any of the aforementioned purposes), quality, safety, efficacy, merchantability and/or non-infringement of any information provided in these landscape documents and/or of any of the products referenced therein. WHO also disclaims any and all liability or responsibility whatsoever for any death, disability, injury, suffering, loss, damage or other prejudice of any kind that may arise from or in connection with the procurement, distribution or use of any product included in any of these landscape documents.” ভাবানুবাদ: “বিশ্ব স্বাস্থ্য সংস্থা কেবলমাত্র ২০১৯-২০ সালের করোনাভাইরাস মহামারী সম্পর্কিত তথ্য প্রকাশের খাতিরে এই তালিকাটি প্রস্তুত করেছে। এই তালিকায় কোন পণ্য বা প্রতিষ্ঠানের অন্তর্ভুক্তিকে বিশ্ব স্বাস্থ্য সংস্থার কোনো ধরনের অনুমতি বা স্বীকৃতি হিসেবে মনে করার কোনো কারণ নেই। বরং উক্ত তালিকায় দেয়া তথ্যগুলোকে বিশ্ব স্বাস্থ্য সংস্থা কিছু যৌক্তিক ধাপে যাচাই করলেও উল্লেখিত পণ্য বা প্রতিষ্ঠানের সঠিকতা, সম্পূর্ণতা, নির্দিষ্ট কাজের (উপরে উল্লেখিত) সক্ষমতা, মান, নিরাপত্তা, কার্যকারিতা, বাণিজ্যিকতা, অথবা প্রদত্ত তথ্যের অবিকৃতির ব্যাপারে কোন প্রতিনিধিত্ব বা নিশ্চয়তা বিশ্ব স্বাস্থ্য সংস্থা দেয় না। এছাড়াও উক্ত তালিকায় উল্লেখিত পণ্যসমূহের ক্রয়বিক্রয় এবং বন্টনের কারণে কোনো ধরনের ক্ষতি যেমন- মৃত্যু, পঙ্গুত্ব, শারিরীক ক্ষতি, কষ্ট, বা অন্যান্য ভোগান্তি ইত্যাদি হয়ে থাকলে সেসবের দায়-দায়িত্ব থেকে নিজেকে মুক্ত মনে করে বিশ্ব স্বাস্থ্য সংস্থা।” বিশ্ব স্বাস্থ্য সংস্থার ওয়েবসাইটের উপরের লিংকে পিডিএফ ফর্মেটে একটি ফাইল দেয়া রয়েছে। মোট এগারো পৃষ্ঠার সেই ফাইলে দুটি ভাগে “candidate vaccines in clinical evaluation” এবং “candidate vaccines in preclinical evaluation” শিরোনামে মোটি ১৯৮টি ভ্যাকসিন ক্যান্ডিডেটের তালিকা দেয়া রয়েছে। এর মধ্যে ১৫৬টি preclinical evaluation পর্যায়ে এবং ৪২টি clinical evaluation এর পর্যায়ে রয়েছে বলেও উল্লেখ করা হয়েছে।preclinical evaluation পর্যায়ে থাকা ১৫৬টি ক্যান্ডিডেটের মধ্যে বাংলাদেশের গ্লোব বায়োটেকের তিনটি ক্যান্ডিডেটও রয়েছে। বাংলাদেশি সংবাদমাধ্যমের প্রতিবেদনে এমন তথ্যও রয়েছে যে, বিশ্ব স্বাস্থ্য সংস্থার এই ১৯৮টি ভ্যাকসিন ক্যান্ডিডেটের তালিকায় প্রস্তুতকারক প্রতিষ্ঠানগুলোর মধ্যে বাংলাদেশের গ্লোব বায়োটেকই একমাত্র প্রতিষ্ঠান যার একার তিনটি ক্যান্ডিডেট রয়েছে। কিন্তু এই তথ্যটি ভুল। কারণ, তালিকায় preclinical evaluation পর্যায়ে মিশরের একটি প্রতিষ্ঠানের চারটি ভ্যাকসিন ক্যান্ডিডেটের নাম রয়েছে। প্রতিষ্ঠানটির নাম “National Research Centre, Egypt”. তাদের চারটি ক্যান্ডিডেটের ধরনের নাম হলো– DNA plasmid vaccine S,S1,S2,RBD &N, Inactivated whole virus, Influenza A H1N1 vector, Protein Subunit S,N,M&S1 protein. এগারো পৃষ্ঠার এই ডকুমেন্টের প্রতিটি পৃষ্ঠায় উপরে উল্লিখিত ডিসক্লেইমারটি ব্যবহার করেছে বিশ্ব স্বাস্থ্য সংস্থা। অর্থাৎ, এই তালিকাভুক্ত কোনো ভ্যাকসিন ক্যান্ডিডেটকে কোনো ধরনের স্বীকৃতি দেয়নি সংস্থাটি। ফলে সংবাদমাধ্যমের প্রতিবেদনে ‘বিশ্ব স্বাস্থ্য সংস্থার স্বীকৃতি’ ধরনের তথ্য তুলে ধরা ভুল ও বিভ্রান্তিকর। এ বিষয়ে বিশ্ব স্বাস্থ্য সংস্থার বাংলাদেশ অফিসে যোগাযোগ করা হলে সংস্থাটির একজন মুখপাত্র BD FactCheck-কে বলেন, “The list does not imply any endorsement by WHO, rather it tries to capture some information about products under development, after verification.” অর্থাৎ, “এই তালিকা বিশ্ব স্বাস্থ্য সংস্থার পক্ষ থেকে কোনো ধরনের স্বীকৃতি বুঝায় না। বরং যাচাই-বাছাইয়ের পর প্রস্তুতির পর্যায়ে থাকা বিভিন্ন পণ্যের (ভ্যাকসিন) বিষয়ে সংগৃহীত কিছু তথ্য এখানে দেয়ার চেষ্টা করা হয়েছে।”",https://bdfactcheck.com/%e0%a6%95%e0%a6%b0%e0%a7%8b%e0%a6%a8%e0%a6%be-%e0%a6%ad%e0%a7%8d%e0%a6%af%e0%a6%be%e0%a6%95%e0%a6%b8%e0%a6%bf%e0%a6%a8-%e0%a6%ac%e0%a6%bf%e0%a6%b6%e0%a7%8d%e0%a6%ac-%e0%a6%b8%e0%a7%8d%e0%a6%ac/2020/914/,"১৭ অক্টোবর, ২০২০",1
"মায়া ক্যালেন্ডারের হিসাবে আগামী সপ্তাহেই ধ্বংস হতে পারে পৃথিবী","দাবি করা হয়েছিল, মায়া ক্যালেন্ডারের হিসাব অনুযায়ী ২০১২ সালে ২১ ডিসেম্বর ধ্বংস হয়ে যাবে পৃথিবী! এটি নিয়ে তোলপাড় হয়ে গিয়েছিল গোটা বিশ্ব। একটি নির্দিষ্ট হিসেবের ভিত্তিতে এই ধ্বংসের দিন নির্ধারণ করেছিলেন বিশেষজ্ঞরা। কিন্তু পরে দেখা যায়, সেই হিসাবটি ভুল ছিল। আর সেই ভুল সংশোধন করে জানা গেল, চলতি বছরেই পৃথিবী ধ্বংস হওয়ার কথা, তাও আবার আগামী সপ্তাহে! তবে ২০১২ সালের অন্তত এক দশক আগে থেকে এটি অত্যন্ত আলোচিত একটি বিষয় ছিল। বলা হয়, মধ্য আমেরিকার প্রাচীন মায়া সভ্যতা যে ক্যালেন্ডারটি ব্যবহার করতো, সেখানে উল্লেখিত ভবিষ্যদ্বাণী নাকি বিশ্বের অনেকগুলো গুরুত্বপূর্ণ ঘটনার সাথে মিলে গিয়েছে। তাই সেই বছর নিয়ে সতর্ক ছিলেন প্রায় সবাই। মৃত্যুকে বরণ করে নেওয়ার আগে অনেকেই জীবনের সব স্বাদ পূরণের চেষ্টা করেছিলেন। এর প্রভাবে হলিউডে সিনেমার তৈরি হল যার নামও রাখা হল ‘২০১২’। ইতিহাসবিদরা বলছেন, এই মায়া ক্যালেন্ডার শুরু হয়েছে আজ থেকে ৫ হাজার ১২৫ বছর আগে। হিসাব দেখাচ্ছিল, এই ক্যালেন্ডার শেষ হচ্ছে ২০১২ সালের ২১ ডিসেম্বর। তাই দেখেই ‘কনস্পিরেসি থিয়োরিস্ট’রা বলেছিলেন, সেই দিনেই পৃথিবী ধ্বংস হতে পারে। মায়া ক্যালেন্ডার ফুরিয়ে যাওয়া এই ধ্বংসেরই ইঙ্গিতবাহী। কিন্তু সেদিন কিছুই হয়নি। সবাই ভেবেছিল পুরো বিষয়টিই গুজব। কিন্তু এতদিন পরে, মানে প্রায় ৮ বছর পরে গবেষকরা নিজেদের হিসাবের একটি ভুল খুঁজে বের করেছেন। আর সেই ভুল বলছে, মায়া ক্যালেন্ডার অনুযায়ী আমরা এখন যে সালে আছি, সেটাই ২০১২। যেহেতু গ্রেগরিয়ান ক্যালেন্ডারের ১১ দিনে মায়া ক্যালেন্ডারের এক দিন করে পরিবর্তন হয় এবং এই ক্যালেন্ডার ১৭৫২ থেকে শুরু, ফলে তার হিসাবটা দাঁড়ায় ২৬৮ বছর পেরিয়েছে, অর্থাৎ, আসলে ২৬৮ কে ১১ দিয়ে গুণ করলে হয় ২৯৪৮ দিন। ২৯৪৮ দিনকে ৩৬৫ দিয়ে ভাগ করলে হয়, ৮ বছর। মধ্য আমেরিকার মেক্সিকো, গুয়াতেমালা, হন্ডুরাস এবং এল সালভাদর অঞ্চলগুলো জুড়ে প্রতিষ্ঠিত প্রাচীন মায়া সভ্যতা ছিল অত্যন্ত উন্নত একটি সভ্যতা, যারা গণিত, জ্যোতির্বিদ্যা, স্থাপত্যবিদ্যা সহ বিভিন্ন বিষয়ে তাদের জ্ঞানের স্বাক্ষর রেখে গেছে। তারা অত্যন্ত সুচারুভাবে দিন-তারিখের হিসেব লিপিবদ্ধ করত। তাদের ক্যালেন্ডার ছিল আমাদের বর্তমান ক্যালেন্ডার থেকে সম্পূর্ণ আলাদা। অক্ষর এবং সংখ্যার পরিবর্তে সেখানে ছিল হায়ারোগ্লিফিক চিত্রের সমাহার, যদিও গবেষকগণ সেগুলোর মর্ম উদ্ধার করতে সক্ষম হয়েছেন। ধারণা করা হয়, অন্তত খ্রিস্টপূর্ব পঞ্চম শতাব্দী থেকেই মায়ানদের ক্যালেন্ডার প্রচলিত ছিল। বিজ্ঞানী পাওলো তাগালোগিউনের মতে, হিসাব থেকে বাদ যাওয়া দিনগুলো যোগ করলে মায়া সভ্যতায় নির্ধারিত, পৃথিবীর শেষ দিন হল ২০২০ সালের ২১ জুন। তবে বিশেষজ্ঞদের সাম্প্রতিক হিসেবেও কোনও ভুল আছে কিনা তা এখনও জানা যায়নি। সূত্র: গালফ নিউজ।",https://www.dailyinqilab.com/article/299699/%E0%A6%AE%E0%A6%BE%E0%A7%9F%E0%A6%BE-%E0%A6%95%E0%A7%8D%E0%A6%AF%E0%A6%BE%E0%A6%B2%E0%A7%87%E0%A6%A8%E0%A7%8D%E0%A6%A1%E0%A6%BE%E0%A6%B0%E0%A7%87%E0%A6%B0-%E0%A6%B9%E0%A6%BF%E0%A6%B8%E0%A6%BE%E0%A6%AC%E0%A7%87-%E0%A6%86%E0%A6%97%E0%A6%BE%E0%A6%AE%E0%A7%80-%E0%A6%B8%E0%A6%AA%E0%A7%8D%E0%A6%A4%E0%A6%BE%E0%A6%B9%E0%A7%87%E0%A6%87-%E0%A6%A7%E0%A7%8D%E0%A6%AC%E0%A6%82%E0%A6%B8-%E0%A6%B9%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%AA%E0%A7%83%E0%A6%A5%E0%A6%BF%E0%A6%AC%E0%A7%80?fbclid=IwAR1PmrPHIiUpbIw7h6VgacP13IBQnwmcAbEtu8i5Q7DrnB2HLVhWYwRsDbk,"১৫ জুন, ২০২০, ৫:০২ পিএম",0
"মায়া ক্যালেন্ডারের হিসাব অনুযায়ী, আজ ২১শে জুন কি পৃথিবীর শেষ দিন ?","আজ ২১শে জুন পৃথিবী ধ্বংস হবে –এমন একটা গুজব ঘোরাফেরা করছে অনলাইনে। গুজবের ভিত্তি হল মায়া ( Mayan) সভ্যতার একটা প্রাচীন ক্যালেন্ডার। সেই ক্যালেন্ডারে ২০১২ সালের ২১শে ডিসেম্বরের পরে আর কোনো দিন ছিল না। ওটাই ছিল ক্যালেন্ডারের শেষ দিন । এ কারনে অনেকে দাবি করছিলেন, ওই দিনের পরেই ধ্বংস হবে পৃথিবী। তবে তেমন কিছুই ঘটেনি। আমরা, পৃথিবীবাসী বহাল তবিয়তে ২০১২ এর পরেও বেঁচে আছি । এখন নতুন এক দাবি উঠছে, মায়ানদের ওই ক্যালেন্ডারের গননা নাকি ভুল ছিল। মায়ানদের ক্যালেন্ডারে লাস্ট দিন হিসাবে যে দিনের কথা বলেছিল, সেটা আসলে বর্তমানে প্রচলিত ক্যালেন্ডার অনুযায়ী ২০২০ সালের ২১শে জুন। যেহেতু ২১শে জুনের পরে আর কোনো দিনের কথা মায়ানরা লিখেনি, এবং মায়ানরা যেহেতু অনেক উন্নত সভ্যতা ছিল, তাই তারা হয়তো কোনোভাবে জানতে পেরেছিল যে এই দিনেই পৃথিবী ধংস হবে। এ কারনে তারা ক্যালেন্ডারটা ওভাবেই রেখে দিয়েছে–এমনটাই বলা হচ্ছে গুজবে। এক. বাংলাদেশের দৈনিক ইনকিলাবে এই সংক্রান্ত সংবাদ ছাপা হয়েছে। তারা লিখেছে, ”দাবি করা হয়েছিল, মায়া ক্যালেন্ডারের হিসাব অনুযায়ী ২০১২ সালে ২১ ডিসেম্বর ধ্বংস হয়ে যাবে পৃথিবী! এটি নিয়ে তোলপাড় হয়ে গিয়েছিল গোটা বিশ্ব।… কিন্তু ৮ বছর পরে গবেষকরা নিজেদের হিসাবের একটি ভুল খুঁজে বের করেছেন। আর সেই ভুল বলছে, মায়া ক্যালেন্ডার অনুযায়ী আমরা এখন যে সালে আছি, সেটাই ২০১২। … বিজ্ঞানী পাওলো তাগালোগিউনের মতে, হিসাব থেকে বাদ যাওয়া দিনগুলো যোগ করলে মায়া সভ্যতায় নির্ধারিত, পৃথিবীর শেষ দিন হল ২০২০ সালের ২১ জুন”। ভারতের জি নিউজের ১৯ তারিখের রিপোর্টে বলা হচ্ছে, “Scientist Paolo Tagaloguin, in a now-deleted tweet, reportedly said, “Following the Julian Calendar, we are technically in 2012. The number of days lost in a year due to the shift into Gregorian Calendar is 11 days. For 268 years using the Gregorian Calendar (1752-2020) times 11 days = 2,948 days. 2,948 days / 365 days (per year) = 8 years.” [https://bit.ly/37Ki2Pg] আরো অনেকগুলো দেশি বিদেশি সংবাদমাধ্যম এটা নিয়ে রিপোর্ট ছেপেছে: bengali.news18 bangla.asianetnews Express India TV News দুই. এসব প্রতিবেদনে ৮ বছরের যে হিসাব দেখান হচ্ছে, সেখানে বেশ কিছু ভুল পাওয়া যাচ্ছে। প্রথমত, ২৯৪৮ দিনে হয় ৮ বছর ২৮ দিন । ২০১২ এর ২১শে ডিসেম্বর এর সাথে ৮ বছর ২৮ দিন যোগ করলে হয় ২০২১ এর ১৮ই জানুয়ারি । ২০২০ এর ২১শে জুনের সাথে ২১শে ডিসেম্বর ২০১২ এর দূরত্ব হল ২৭৩৯ দিন । ২৯৪৮ দিন থেকে সেটা ২০৯ দিন কম ( খাতা কলমে দিনের হিসাব বের করা যায় । আবার এই ওয়েবসাইট থেকে দুইটা তারিখের মধ্যবর্তী সময় হিসাব করা যায় https://www.timeanddate.com/date/durationresult.html) দ্বিতীয়ত, জুলিয়ান ক্যালেন্ডারে ৩৫৪ দিনে এক বছর হয় না। ওই ক্যালেন্ডারেও ৩৬৫ দিনেই এক বছর হত। প্রতি ৪ বছর পর পর লিপ ইয়ার হত। কোনো ব্যতিক্রম হত না। অর্থাৎ সেখানে এক বছর = ৩৬৫ দিন ৬ ঘন্টা ধরা হত। তবে পৃথিবী প্রকৃতপক্ষে সূর্যের চারদিকে আবর্তন করে ৩৬৫ দিন ৫ ঘন্টা ৪৮ মিনিট ৪৭ সেকেন্ডে। অর্থাৎ, পুরাপুরি ৬ ঘন্টা নয়, একটু কম। এই কম হওয়া সময় পুষিয়ে নেওয়ার জন্য গ্রেগরিয়ান ক্যালেন্ডার প্রবর্তন করা হয় ১৫৮২ সালে ইটালিতে (ইংল্যান্ডে চালু হয় ১৭৫২ সালে)। গ্রেগরিয়ান ক্যালেন্ডার অনুযায়ী ১ বছরে ৩৬৫ দিন। প্রতি ৪ বছরে ৩৬৬ দিন, মানে লিপ ইয়ার। তবে ব্যতিক্রম আছে। প্রতি ১০০ তম বছরে কোন লিপ ইয়ার হবেনা, ৩৬৫ দিনেই বছর শেষ হবে । আবার প্রতি ৪০০ তম বছরের লিপ ইয়ারটা ৩৬৬ দিনেই হবে । মানে ১৮৯৬ লিপ ইয়ার, ১৯০৪ লিপ ইয়ার ,কিন্তু ১৯০০ লিপ ইয়ার না। আবার ১৯০০ বা ২১০০ লিপ ইয়ার নয়, কিন্তু ২০০০ বা ২৪০০ লিপ ইয়ার। জুলিয়ান ক্যালেন্ডার চলতেছে ৪৬ খৃষ্টপূর্বাব্দ থেকে। গ্রেগরিয়ান ক্যালেন্ডার চলতেছে ১৫৮২ সাল থেকে। ফলে জুলিয়ান আর গ্রেগরিয়ান ক্যালেন্ডারে পার্থক্য হবে ১৪ দিন । প্রতি ১০০ বছরে একটা করে লিপইয়ার ধরে ২০ দিন এক্সট্রা , সেখান থেকে বাদ যাবে ৬ দিন (০ ,৪০০,৮০০,১২০০,১৬০০,২০০০ সাল) মোট ১৪ দিন। তৃতীয়ত, ১১ দিন করে যে দিনের গ্যাপ হিসাব করা হয়েছে, সেইরকম গ্যাপ আসলে পাওয়া যায় হিজরি ক্যালেন্ডারের সাথে গ্রেগরিয়ান ক্যালেন্ডারর তুলনায়। আরবি ক্যালেন্ডারে (বা চন্দ্র ভিত্তিক যে কোনো লুনার ক্যালেন্ডারে) এক বছরে ৩৫৪ দিন । এ কারনে প্রতি বছর রোজা বা ইদ ১১ দিন এগিয়ে আসে। কিন্তু গ্রেগতিয়ান আর জুলিয়ান ক্যালেন্ডারে ১১ দিনের হিসাব আনার কোনো দরকার নেই সুতরাং, ২০২০ এর ২১শে জুন কোনোভাবেই ২০১২ এর এর ২১শে ডিসেম্বর নয়। বিস্তারিত জানতে দেখুন – জুলিয়ান ক্যালেন্ডার –https://bit.ly/2YgpWN গ্রেগরিয়ান ক্যালেন্ডার- https://bit.ly/2BsT76Y লিপ ইয়ারের হিসাব –https://roar.media/bangla/main/history/history-of-calender/ তিন. মায়ান ক্যালেন্ডারে কি আসলে পৃথিবী ধ্বংসের ভবিষ্যতবাণী ছিল ? মায়ান লং কাউন্ট ক্যালেন্ডারের সর্বোচ্চ এককের নাম বাকতুন। এই হিসেব অনুযায়ী তাদের গণনার সময়কাল শুরু হয় ০.০.০.০.০ তারিখ থেকে। গ্রেগরিয়ান ক্যালেন্ডার অনুযায়ী যে তারিখটি ছিল খ্রিস্টপূর্ব ১১ই আগস্ট, ৩১১৪ সাল। প্রতিটি বাকতুনের দৈর্ঘ্য হয় ১,৪৪,০০০ দিন তথা প্রায় ৩৯৪ বছর। মায়ানরা বিশ্বাস করত, প্রতিটি বাকতুনের শেষে নতুন বাকতুন শুরু হওয়ার দিন, ক্যালেন্ডার নিয়ন্ত্রণকারী দেবতা পৃথিবীতে হাজির হতেন এবং নতুন বাকতুনের যুগ করে দিয়ে যেতেন। তাদের কাছে এই দিনটি ছিল একটি উৎসবের দিন। সর্বশেষ যে বাকতুনটির উল্লেখ মায়ান ক্যালেন্ডাগুলোতে পাওয়া যায়, তা ছিল ১২তম বাকতুন। এর পরবর্তী কোনো বাকতুনের কথা কোথাও উল্লেখ নেই। সে থেকেই অনেকে ধারণা করে, যেহেতু এর পরের কোনো তারিখের পদ্ধতি ক্যালেন্ডারে নেই, তাই নিশ্চয়ই মায়ানদের বিশ্বাস অনুযায়ী এই দিনটিই হবে পৃথিবী ধ্বংসের দিন। মায়ান ক্যালেন্ডার অনুযায়ী ১২ তম বাকতুন শেষ হয়ে ১৩.০.০.০.০ তারিখ হওয়ার কথা ছিল ২১শে ডিসেম্বর, ২০১২ সালে। তাই সেই দিনটিই বিশ্ব ধ্বংসের দিন হিসেবে ব্যাপক প্রচার পায়। ব্যাপারটাকে আপনি বাংলাদেশের মোবাইল নাম্বারের সিরিজ ডিস্ট্রিবিউশনের সাথে তুলনা করতে পারেন। একেবারে প্রথমে মোবাইলগুলার নাম্বার দেওয়া হল–০১৭-১২৩৪৫৬ এভাবে । এই প্রসেসে সর্বোচ্চ ১০ লাখ নাম্বার দেওয়া সম্ভব । ১০ লাখ কাস্টমার পূরন হয়ে গেলে তারা এক্সট্রা আরেকটা ডিজিট বাড়িয়ে নাম্বার দিল ০১৭-১-১২৩৪৫৬ এভাবে । এই প্রসেসে সর্বোচ্চ ১ কোটি সিম বিক্রি সম্ভব। এই ১ কোটি নাম্বার ও পূরন হয়ে গেলে তারা আরো এক ডিজিট বাড়ালা। ০১৭১-১-১২৩৪৫৬ এইভাবে নাম্বার বিক্তি করতে লাগল বছরের ক্যালেন্ডারের কথা ধরেন । ১ থেকে ৯৯ সাল পর্যন্ত বছরগুলা ছিল দুই ডিজিট। এর পর বছর হল ৩ ডিজিটের। ১০০ থেকে ৯৯৯ পর্যন্ত বছর ছিল ৩ ডিজিটের। এর পর ১০০০ সালে এসে বছর লিখতে ৪ অংক দরকার হল। ১০০০ থেকে ৯৯৯৯ পর্যন্ত ৪ অংকই যথেষ্ট। কিন্তু ১০,০০০ সালে গিয়ে বছর লিখতে আবার ৫ অংক দরকার হবে । মায়ানদের সংখ্যা পদ্ধতি দশভিত্তিক ছিল না। সেটা বেসিকালি ২০ ভিত্তিক ছিল, তবে ব্যতিক্রম ও আছে। ২০১২ সালের ২১শে ডিসেম্বর গিয়ে তাদের ক্যালেন্ডারের সব কয়টা, মানে ৫ টা ডিজিটের ম্যাক্সিমাম পর্যায়ে পৌছে যাবে। (১৩.০.০.০.০ ) এর পরের দিনটা লেখার জন্য তাদের ৬ টা ডিজিট ব্যবহার করতে হত। পরবর্তীতে সেই নতুন ডিজিটগুলো ডিস্কভার হয়েছে। মায়া বিশেষজ্ঞরা বলেছেন, আসলে বাকতুনই শেষ একক না। লং কাউন্ট ক্যালেন্ডারের অংশ না হলেও পরবর্তীতে মায়ানদেরকে বাকতুনের চেয়েও বড় একক ব্যবহার করতে দেখা গেছে। এ হিসেব অনুযায়ী, ১ বাকতুন = ২০ কাতুন, ১ পিকতুন = ২০ বাকতুন, যা প্রায় ৭,৮৮৫ বছরের সমান। একইভাবে ১ কালাবতুন = ২০ পিকতুন (প্রায় ১,৫৮,০০০ বছর), ১ কিঞ্চিলতুন = ২০ কালাবতুন (প্রায় ৩১ লক্ষ বছর) এবং ১ আলাউতুন = ২০ কিঞ্চিলতুন, যার মান প্রায় ৬ কোটি ৩০ লক্ষ বছরের সমান। অর্থাৎ, মায়ান ক্যালেন্ডারের মেয়াদ আগামী ৬ কোটি বছরেও শেষ হবে না [https://roar.media/bangla/main/history/mayan-calendar/] হলিউড অভিনেতা মর্গান ফ্রিম্যান এর উপস্থাপনায় The story of God নামে একটা টিভি সিরিয়াল আছে। এখানে বিশ্বের বিভিন্ন অঞ্চলের বর্তমানে প্রচলিত এবং বিলুপ্ত বিভিন্ন ধর্মের ইতিহাস, উৎপত্তিস্থল, গুরুত্বপূর্ন স্থাপনা, বিশেষজ্ঞদের সাক্ষাৎকার ইত্যাদি দেখানো হয়েছে। এই সিরিয়ালের সিজন ১ এপিসোড ২ তে মরগান ফ্রিম্যান গিয়েছিলেন মায়া সভ্যতার রাজধানী, বর্তমান গুয়াতেমালা তে। সেখানে দেখিয়েছেন মায়ানদের পাথর দিয়ে বানানো ক্যালেন্ডারটা । বিশেষজ্ঞদের সাথে কথা বলেছেন এই ভবিষ্যতবাণী নিয়েও। সেখানেও সবাই সিদ্ধান্ত পৌছেছেন, এই দিনে পৃথিবী ধ্বংসের কিছু নেই, বরং দিনটায় একটা নতুন সহস্রাব্দের সূচনা হবে। মায়া জাতি আজকেও বেচে থাকলে এই দিনে তারা একটা বিরাট উৎসব আয়োজন করত। [ এই অংশ টুকুর ভিডিও দেখতে পাবেন এই লিংকে –https://www.facebook.com/100004990757830/videos/1626950350814641 ] চার. তাহলে বোঝা গেল, নিউজপেপারগুলো সবাই কোন এক Paolo Tagaloguin এর টুইটারের উপর ভিত্তি করে রিপোর্ট করেছে। টুইটারে পাওলো টাবলোকুইন কে সার্চ করে একটি একাউন্ট https://twitter.com/paolotagaloguin পাওয়া গেল । একাউন্টটি জুন মাসেই খোলা হয়েছে। সম্ভবত এটি প্যারোডি একাউন্ট (মানে ফেক আইডি)। এই একাউন্টে ১৫ই জুন এর আগে কোনো টুইট নেই। ১৫ই জুনে প্রথম টুইট করা হয়েছে, “Mayan calendar was wrong and world will ‘end’ next week on June 21, warns conspiracy theorist…. ।” ১৫ই জুনের পরেই আরো কয়েকটা টুইটারে এই বিষয়ে বলা হয়েছে । নিউ ইয়র্ক পোস্ট ১৩ই জুন এই বিষয়ে রিপোর্ট ছাপিয়েছে। তারা মূল পাওলো টাবলকুইনের সাক্ষাতকার নিতে পেরেছে । পাওলোর পরিচয় সম্পর্কে বলা হয়েছে — “a master’s student in plant sciences” । সেখানে পাওলো জানিয়েছেন, আমি মজা করে ওই টুইট করেছিলাম। কিন্তু আমার সেই মজা পরে অনলাইনে ভাইরাল হল। অনেকে বিষয়টা সিরিয়াসলি নিল। ২১শে জুন পৃথিবী ধ্বংসের কথা বিশ্বাস করল। এ কারনে আমি টুইটটা ডিলিট করে ফেলেছি। ( … original tweet about it was written not to inform but as a pun to another tweet I quoted… I would like to emphasize that there is no truth to that tweet and so I deleted it.) [https://nypost.com/2020/06/13/reading-of-mayan-calendar-suggests-end-of-the-world-is-next-week/] তার এই সাক্ষাতকারকে যদি সত্য ধরি, তাহলে, সম্ভবত তিনি বর্তমানে একাউন্ট ডিলিট/ ডিএক্টিভেট করে আছেন । তবে তার ডিলিট করা টুইট নিয়েই সবাই ফেসবুকে, টুইটারে গুজব ছড়াচ্ছে, নিউজ ছাপাচ্ছে । পাওলো কবে প্রথম টুইট করেছিলেন, জানা যায়নি। তার টুইটকে সত্য ধরে প্রথমবারের মত নিউজ করেছিল, সম্ভবত ইংল্যান্ডের পত্রিকা ডেইলি সান। পরবর্তীতে অন্যান্য নিউজপেপারও গুজবটা এক এক করে ছাপাতে থাকে। অনেকে পাওলো টাবলোকুইন যে টুইট টা ডিলিট করেছেন, সেটা লিখেছেন। অনেকে আবার সেটা উল্লেখ করেননি । বাংলাদেশের পত্রিকাগুলো অনুবাদ করে প্রকাশ করার সময় অনেকে পাওলো টাবলুকিনের টুইটারের কথা উল্লেখ-ই করেনি । “বিশেষজ্ঞরা বলেছেন” কিংবা বিজ্ঞানিরা দাবি করেছেন” এভাবেই তারা লিখেছেন । এ কারনে গুজব ডালপালা ছড়িয়েছে । নিউজ মাধ্যমগুলো যদি নিউজটা ছাপানোর আগে একটু সচেতন হত, পাওলো টাবলোকুইনের সাথে যোগাযোগের চেষ্টা করত, মূল টুইট বা মূল নিউজের উৎস সন্ধান করত, তাহলেই এই ফেক নিউজটা এত ছড়াত না। সোশ্যাল মিডিয়ায় যারা নিউজটা ছড়াচ্ছেন, তারাও এই নিউজ শেয়ার করার আগে যদি একটু মাথা খাটিয়ে গ্রেগরিয়ান ক্যালেন্ডারের তারিখগুলা হিসাব নিকাশ করতেন, তাহলেই এই দাবিটার অন্তঃসারশূন্যতা উপলব্ধি করতে পারতেন নিশ্চয়ই।",https://bdfactcheck.com/%e0%a6%ae%e0%a6%be%e0%a7%9f%e0%a6%be-%e0%a6%95%e0%a7%8d%e0%a6%af%e0%a6%be%e0%a6%b2%e0%a7%87%e0%a6%a8%e0%a7%8d%e0%a6%a1%e0%a6%be%e0%a6%b0%e0%a7%87%e0%a6%b0-%e0%a6%b9%e0%a6%bf%e0%a6%b8%e0%a6%be%e0%a6%ac/2020/538/,"২১ জুন, ২০২০",1
"শেখ হাসিনাকে মোদির চিঠি, মহামারি কাটিয়ে ওঠার আশাবাদ","ভারতের প্রধানমন্ত্রী নরেন্দ্র মোদি মহামারি কাটিয়ে ওঠার ব্যাপারে আশাবাদ ব্যক্ত করে প্রধানমন্ত্রী শেখ হাসিনাকে চিঠি দিয়েছেন। ২১ জুন আন্তর্জাতিক ইয়োগা দিবস উপলক্ষে লেখা ওই চিঠিতে মোদি বলেন, আমি এখনো আশাবাদী যে মানবতায় সাহায্যে এই মহামারি শিগশিরই কাটিয়ে উঠা যাবে। এ বছর আন্তর্জাতিক ইয়োগা দিবসের প্রতিপাদ্য হলো- সুস্থতার জন্য ইয়োগা। চিঠিতে মোদি দিবসটি সাফল্যমণ্ডিত করতে বাংলাদেশের অংশগ্রহণের জন্য গভীর কৃতজ্ঞতা প্রকাশ করেছেন। এ সময় সামনের বছরগুলোতেও হাসিনা সরকার আন্তর্জাতিক ইয়োগা দিবস উৎসাহের সাথে উৎযাপন করবে বলে আশাবাদ ব্যক্ত করেন মোদি। চিঠিতে মোদি লিখেছেন, গত বছরের মতো এবারও করোনা মহামারির মধ্যে দিসবটি পালন হচ্ছে। মহামারির বিরুদ্ধে করোনা যোদ্ধারা অসাধারণ লড়াই করেছে বলে জানিয়েছে মোদি। ভারতের জনগণকে মহামারি থেকে রক্ষা করতে টিকা দেওয়া হচ্ছে বলেও লিখেছেন মোদি। ২০১৪ সালে জাতিসংঘের সাধারণ পরিষদে ২১ জুন আন্তর্জাতিক ইয়োগা দিবস হিসেবে পালনের সিদ্ধান্ত নেওয়া হয়।",https://www.jugantor.com/national/433929/%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE%E0%A6%95%E0%A7%87-%E0%A6%AE%E0%A7%8B%E0%A6%A6%E0%A6%BF%E0%A6%B0-%E0%A6%9A%E0%A6%BF%E0%A6%A0%E0%A6%BF-%E0%A6%AE%E0%A6%B9%E0%A6%BE%E0%A6%AE%E0%A6%BE%E0%A6%B0%E0%A6%BF-%E0%A6%95%E0%A6%BE%E0%A6%9F%E0%A6%BF%E0%A7%9F%E0%A7%87-%E0%A6%93%E0%A6%A0%E0%A6%BE%E0%A6%B0-%E0%A6%86%E0%A6%B6%E0%A6%BE%E0%A6%AC%E0%A6%BE%E0%A6%A6,"২০ জুন ২০২১, ১১:০৭ পিএম",1
"বিয়ের খবরে যা বললেন মাহিয়া মাহি","অভিনেত্রী মাহিয়া মাহির স্বামী মাহমুদ পারভেজ অপুর সঙ্গে বিচ্ছেদের ঘোষণা দিয়েছেন মাসখানেক হলো। বর্তমানে তাদের বিচ্ছেদের আনুষ্ঠানিকতা চলছে। এদিকে গতকাল থেকে অনলাইনে মাহির দ্বিতীয় বিয়ের খবর ছড়িয়ে পড়েছে। গত ১১ জুন রাতে বিয়ের কাতান শাড়ি পরে ফেসবুকে একটি ছবি পোস্ট করেন। ওই ছবির ক্যাপশনে লেখেন, ‘আলহামদুলিল্লাহ’। তারপর থেকেই এই গুঞ্জন ছড়িয়ে পড়ে চারিদিকে। অনেকেই রাকিব সরকার নামের একজনের সঙ্গে মাহির সম্পর্ক, বিয়ের গুজব প্রচার করেন। যদিও মাহিয়া মাহির ফেসবুক লাইভেও তাকে পাওয়া গেছে। তবে, মাহিয়া মাহি জানিয়েছেন বিয়ে নিয়ে যে খবর প্রচার হচ্ছে তা সম্পূর্ণ গুজব। তিনি দ্য ডেইলি স্টারকে বলেন, ‘খবরটি একদমই সত্য নয়, রাকিবের সঙ্গে আমার পরিচয় আছে কিন্তু বিয়ের খবর একেবারে ভুয়া। সে পরিচিত একজন ছাড়া আর কিছু না। সবাইকে বিয়ের এমন মিথ্যা খবর ছড়ানো থেকে বিরত থাকতে অনুরোধ করছি।’",https://www.thedailystar.net/bangla/%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%96%E0%A6%AC%E0%A6%B0/%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%96%E0%A6%AC%E0%A6%B0%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%AE%E0%A6%BE%E0%A6%B9%E0%A6%BF%E0%A7%9F%E0%A6%BE-%E0%A6%AE%E0%A6%BE%E0%A6%B9%E0%A6%BF-232781,"০১:২৪ অপরাহ্ন, জুন ২০, ২০২১",1
"করোনাকালে ইউপি নির্বাচন: ভোট ছাড়াই ২৮ চেয়ারম্যান","সোমবার (২১ জুন) অনুষ্ঠিত হতে যাচ্ছে প্রথম ধাপে ১৩ জেলার ৪১ উপজেলার ২০৪টি ইউনিয়ন পরিষদে নির্বাচন। সকাল ৮টা থেকে বিরতিহীনভাবে বিকাল ৪টা নাগাদ চলবে ভোটগ্রহণ। তবে নির্বাচনের আগেই চেয়ারম্যান পদে বিজয়ী হয়েছে গিয়েছেন ২৮ চেয়ারম্যান। তারা বিনা প্রতিদ্বন্দ্বিতায় নির্বাচিত হওয়ায় এসব ইউনিয়নে বাকি পদে ভোট গ্রহণ হবে। সূত্র জানায়, ২০৪টি ইউপির মধ্যে ২০টিতে ইলেকট্রনিক ভোটিং মেশিনে (ইভিএম) ভোট হবে। আর ১৮৪টিতে ব্যালটের মাধ্যমে ভোট নেওয়া হবে। প্রথমে ইসি ৩৬৭টি ইউপিতে নির্বাচনের তফসিল ঘোষণা করলেও করোনা প্রবণ এলাকার ১৬৩টি ইউপির নির্বাচন স্থগিত করা হয়। এ বিষয়ে নির্বাচন কমিশন যুগ্ম সচিব আসাদুজ্জামান জানান, প্রথম ধাপে এবারের ইউনিয়ন পরিষদ নির্বাচনে প্রার্থী হয়েছেন ৮৫৯ জন। সংরক্ষিত আসনে প্রার্থী হয়েছেন ২ হাজার ১৫৪ জন। এছাড়া সাধারণ আসনে প্রার্থী হয়েছেন ৬ হাজার ৯৬০ জন। এরমধ্যে চেয়ারম্যান পদে বিনাপ্রতিদ্বন্দ্বিতায় নির্বাচিত হয়েছেন ২৮ জন।",http://bartabazar.com/archives/312745,২০ জুন ২০২১,1
"কুষ্টিয়ায় আজ রাত থেকে সাত দিনের লকডাউন","করোনাভাইরাসের সংক্রমণ বৃদ্ধি পাওয়ায় কুষ্টিয়া জেলায় সাত দিনের লকডাউন ঘোষণা করা হয়েছে। রবিবার (২০ জুন) দিবাগত রাত ১২টা ১ মিনিট থেকে লকডাউন কার্যকর হবে। চলবে ২৭ জুন পর্যন্ত। রবিবার রাত ৮টার দিকে এ বিষয়ে গণবিজ্ঞপ্তি জারি করেন জেলা ম্যাজিস্ট্রেট মোহাম্মদ সাইদুল ইসলাম। শনিবার (১৯ জুন) সকাল ৮টা থেকে রবিবার সকাল ৮টা পর্যন্ত ২৪ ঘণ্টায় জেলায় একদিনে সর্বোচ্চ আটজনের মৃত্যুর পর কঠোর অবস্থান নিয়েছ জেলা প্রশাসন। এসময়ে জেলায় নতুন করে ১৬৪ জনের দেহে করোনাভাইরাস শনাক্ত হয়েছে। শনাক্তের হার প্রায় ৩০ দশমিক ৫৪ শতাংশ। এমন পরিস্থিতিতে লকডাউনের সময় সবাইকে ঘোষিত বিধিনিষেধ মেনে চলার নির্দেশ দেওয়া হয়েছে জেলা প্রশাসনের গণবিজ্ঞপ্তিতে। অন্যথায় প্রয়োজনীয় আইনানুগ ব্যবস্থা গ্রহণ করা হবে বলে জানানো হয়। লকডাউনে জেলায় কাঁচাবাজার ও নিত্যপ্রয়োজনীয় (মুদি) পণ্যের দোকান ও ওষুধের দোকান সকাল ৭টা থেকে দুপুর ১২টা পর্যন্ত স্বাস্থ্যবিধি মেনে খোলা রাখা যাবে। তবে সব ধরনের ব্যবসাপ্রতিষ্ঠান, শিল্পকারখানা, শপিং মল, দোকান, রেঁস্তোরা, চায়ের দোকান, পর্যটনকেন্দ্র, রিসোর্ট, কমিউনিটি সেন্টার ও বিনোদনকেন্দ্র বন্ধ থাকবে।লকডাউন চলাকালে সব আন্তজেলা ও দূরপাল্লার গণপরিবহন বন্ধ থাকবে।বন্ধ থাকবে সব যান্ত্রিক যানবাহন। এ সময় সব সাপ্তাহিক হাট ও গরুর হাট বন্ধ থাকবে। অতি জরুরি প্রয়োজন ছাড়া (ওষুধ ও নিত্যপ্রয়োজনীয় পণ্য কেনা, চিকিৎসাসেবা, মরদেহ দাফন বা সৎকার ইত্যাদি) কোনোভাবেই বাড়ির বাইরে বের হওয়া যাবে না ওই গণবিজ্ঞপ্তিতে আরও উল্লেখ করা হয়েছে। আইনশৃঙ্খলা এবং জরুরি পরিষেবা ও এসব প্রতিষ্ঠানের কর্মচারী ও যানবাহন এ নিষেধাজ্ঞার আওতামুক্ত থাকবে।",https://bangla.dhakatribune.com/bangladesh/2021/06/20/35676,"জুন ২০, ২০২১",1
খালেদা জিয়ার ভুয়া কোভিড টেস্ট রিপোর্ট ভাইরাল,"বিএনপি চেয়ারপার্সন বেগম খালেদা জিয়ার কোভিড টেস্টের একটি প্রতিবেদন ভাইরাল হয়েছে যেখানে তাঁর জন্মদিন ৮ মে বলে দাবি করা হচ্ছে। বিডি ফ্যাক্টচেক- এর অনুসন্ধানে দেখা যাচ্ছে, ৮ মে জন্মদিন দাবি করা টেস্ট রিপোর্টটি ভুয়া। বেগম খালেদা জিয়ার কোভিড টেস্টের প্রতিবেদনের জন্ম তারিখ, বয়স, এবং রিপোর্ট নম্বর পরিবর্তন করে নকল কোভিড টেস্টের প্রতিবেদনটি তৈরি করা হয়েছে। প্রধানমন্ত্রী শেখ হাসিনার ডেপুটি প্রেস সেক্রেটারি আশরাফুল আলম খোকন তার ফেসবুক টাইমলাইনে এই নকল কোভিড টেস্টের প্রতিবেদনের একটি স্ক্রিনশট শেয়ার দিয়ে লিখেন, “করোনা রিপোর্টে বিএনপির দেয়া তথ্যানুযায়ী বেগম জিয়ার জন্মদিন ৮মে ১৯৪৬।” প্রধানমন্ত্রীর ডেপুটি প্রেস সচিব আশরাফুল আলম খোকনের শেয়ার করা বেগম খালেদা জিয়ার ভুয়া কোভিড টেস্ট রিপোর্ট। ফ্যাক্টচেক: বিডি ফ্যাক্টচেক ল্যাবএইড ডায়াগোনস্টিক থেকে বেগম জিয়ার কোভিড প্রতিবেদনটি সংগ্রহ করেছে। পরবর্তীতে দুইটি টেস্ট রিপোর্ট পরীক্ষা করে দেখা যাচ্ছে শুধু জন্মতারিখ, বয়স, আর রিপোর্ট নম্বরটি পরিবর্তন করা হয়েছে। বেগম জিয়ার কোভিড টেস্ট রিপোর্টের বাকি সব বিষয় একই আছে। ল্যাবএইড থেকে সংগৃহিত বেগম জিয়ার কোভিড টেস্ট রিপোর্ট। রিপোর্ট নম্বর ও জন্ম তারিখ ভিন্ন: বিএনপি চেয়ারপার্সনের কোভিড টেস্টের যে রিপোর্টটি সামাজিক মাধ্যমে ছড়ানো হয়েছে তাতে শুধু জন্ম তারিখ, বয়স আর রিপোর্ট নম্বরটি পরিবর্তন করা হয়েছে। ল্যাবএইড থেকে পাওয়া কোভিড টেস্ট রিপোর্টে জন্মতারিখ লেখা রয়েছে ১৫ অগাস্ট ১৯৪৬। আর যে রিপোর্টটি অনলাইনে ছড়ানো হয়েছে সেখানে জন্মতারিখ দেখা যাচ্ছে ৮ মে ১৯৪৬। প্রকৃতপক্ষে বেগম জিয়া এর আগে আর কোথাও ৮ মে জন্মতারিখ হিসেবে উল্লেখ করেননি। এছাড়া ল্যাব এইড থেকে পাওয়া রিপোর্টের নম্বর ১২১০৫৯৫৮৩৫৮। আর যে রিপোর্টটি অনলাইনে ছড়ানো হয়েছে সেটির রিপোর্ট নম্বর হচ্ছে ১২১০৫৯৫৮৫৩৫। এখানে দেখা যাচ্ছে টেস্ট রিপোর্ট দুইটির নম্বর আলাদা। সেক্ষেত্রে রিপোর্ট দুইটির অন্যান্য বিষয় যেমন ইনভয়েস নম্বর ও বারকোড নম্বর আলাদা হতো। কিন্তু এক্ষেত্রে তেমনটি হয়নি। অর্থাৎ বেগম জিয়ার কোভিড টেস্ট রিপোর্টের অন্যান্য বিষয় যেমন ইনভয়েস নম্বর ও বারকোড একই। বারকোড একই: বারকোড চেকার ও  স্ক্যানডিট দিয়ে দুইটি কোভিড টেস্টের রিপোর্টের এইচএন বারকোডটি স্ক্যান করে দেখা হয়েছে। এতে দেখা যাচ্ছে দুইটি রিপোর্টের বারকোড একই। অনলাইনে ছড়ানো টেস্ট রিপোর্টটির নম্বর যেহেতু ভিন্ন সেহেতু বারকোডও ভিন্ন হওয়ার কথা ছিলো। কিন্তু এখানে তেমনটি হয়নি।  অর্থাৎ বেগম খালেদা জিয়ার কোভিড টেস্টের যে রিপোর্টটি অনলাইনে দেখা যাচ্ছে সেটি আসলে নকল। একই ইনভয়েস নম্বর: ল্যাব এইড থেকে সংগৃহিত টেস্ট রিপোর্ট এবং অনলাইনে ছড়ানো টেস্ট রিপোর্টের ইনভয়েস নম্বর একই (ভি২১০৫০০৬৪২৮)। অনলাইনে ছড়ানো টেস্ট রিপোর্টটির নম্বর যেহেতু ভিন্ন সেহেতু ইনভয়েস নম্বরও ভিন্ন হতো। কিন্তু এখানে তেমনটি হয়নি। অর্থাৎ ৮ মে তে জন্মদিন দাবি করা বেগম খালেদা জিয়ার কোভিড টেস্ট রিপোর্টটি ভুয়া। সিদ্ধান্ত: বিএনপি চেয়ারপার্সন বেগম খালেদা জিয়ার কোভিড টেস্ট রিপোর্টে জন্মদিন হিসেবে ১৫ আগস্ট ১৯৪৬ সালই লেখা হয়েছে। এছাড়া অনলাইনে ৮ মে ১৯৪৬ উল্লেখ করা যে রিপোর্টটি ঘুরছে তা ভুয়া। তথ্যসূত্র: ল্যাবএইড ডায়াগোনস্টিক, ধানমন্ডি স্ক্যানডিট বারকোড চেকার ফেসবুক",https://bdfactcheck.com/%e0%a6%96%e0%a6%be%e0%a6%b2%e0%a7%87%e0%a6%a6%e0%a6%be-%e0%a6%9c%e0%a6%bf%e0%a7%9f%e0%a6%be%e0%a6%b0-%e0%a6%ad%e0%a7%81%e0%a7%9f%e0%a6%be-%e0%a6%95%e0%a7%8b%e0%a6%ad%e0%a6%bf%e0%a6%a1-%e0%a6%9f/2021/1880/,"১০ মে, ২০২১",1
সেই রানুকে ৫৫ লাখ রুপির বাড়ি উপহার দিলেন সালমান!,"রানাঘাটের প্ল্যাটফর্মে গান গেয়ে ঘুরে বেড়ানো সেই রানুকে  এবার ৫৫ লাখ রুপির এক বিলাসবহুল বাড়ি উপহার দিলেন বলিউড সুপারস্টার সালমান খান। এখানেই শেষ নয়, ‘দাবাং থ্রি’র একটি গান রানুকে দিয়ে গাওয়াবেন বলেও সিদ্ধান্ত নিয়েছেন সালমান। তবে এসব বিষয়ে এখনও কোনও আনুষ্ঠানিক ঘোষণা আসেনি। ভারতীয় একটি সংবাদমাধ্যম দাবি করছে, রানুর জাদুকরী সুরে মুগ্ধ হয়ে তাকে বাড়ি উপহার দিয়েছেন সালমান। শুধু তাই নয়, ‘দাবাং থ্রি’ সিনেমায় রানুকে গান করার সুযোগও নাকি করে দেবেন ‘ভাইজান’। কিছুদিন আগে রানাঘাটের এক স্টেশনে বসে ‘এক পেয়ার কা নাগমা হ্যায়’সহ আরও কয়েকটি গান গেয়েছিলেন রানু মণ্ডল। তার পরিবেশনা ভিডিও করে সোশ্যাল মিডিয়ায় আপলোড করেন অতীন্দ্র চক্রবর্তী নামের এক ব্যক্তি। এরপর তা ভাইরাল হয়ে যায়। দু’দিন আগেও যে রানু মণ্ডল ঘুরে বেড়াতেন রানাঘাটের এক প্ল্যাটফর্ম থেকে আরেক প্ল্যাটফর্মে। এর পর থেকেই বিভিন্ন অনুষ্ঠান আমন্ত্রণ পেতে শুরু করেন রানু মণ্ডল। ইতিমধ্যে রানুকে নিয়ে ‘তেরি মেরি কাহানি’ শিরোনামের একটি গান রেকর্ড করেছেন জনপ্রিয় সংগীতশিল্পী হিমেশ রেশমিয়া।শিগগিরই প্রকাশ হবে এর মিউজিক ভিডিও।মুম্বাইয়ের বাবুল মণ্ডলের সঙ্গে বিয়ে হয়েছিল রানু মণ্ডলের। স্বামী মারা যাওয়ার পর রানাঘাটে ফিরে আসেন তিনি। রেলস্টেশনে ঘুরে ঘুরেই গান গাইতেন। তারপর তার গাওয়া গানের ভিডিও ভাইরাল হয়ে যায় ফেসবুকে। এবার স্টেশন থেকে সেই রানু সোজা পৌঁছে গেলেন মুম্বাইয়ের গান রেকর্ডিং স্টুডিওতে। ",https://www.jugantor.com/entertainment/214639/%E0%A6%B8%E0%A7%87%E0%A6%87-%E0%A6%B0%E0%A6%BE%E0%A6%A8%E0%A7%81%E0%A6%95%E0%A7%87-%E0%A7%AB%E0%A7%AB-%E0%A6%B2%E0%A6%BE%E0%A6%96-%E0%A6%B0%E0%A7%81%E0%A6%AA%E0%A6%BF%E0%A6%B0-%E0%A6%AC%E0%A6%BE%E0%A7%9C%E0%A6%BF-%E0%A6%89%E0%A6%AA%E0%A6%B9%E0%A6%BE%E0%A6%B0-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8,"২৮ আগস্ট ২০১৯, ০৮:২২ পিএম",0
"রানু মণ্ডলকে আসলেই ৫৫ লাখ টাকার ফ্ল্যাট দিয়েছেন সালমান?","কলকাতার রানাঘাট স্টেশনে আপনমনে গান গেয়ে যাচ্ছেন রানু মন্ডল। সেখানে লতা মুঙ্গেশকারের বিখ্যাত “তেরি মেরি কাহানি” গানটি গেয়ে তাক লাগিয়ে দিয়েছিলেন পুরো সামাজিক গণমাধ্যমে। মূহুর্তের মধ্যে ছড়িয়ে পড়েছে ভারতসহ সারা বিশ্বে। অতীন্দ্র চক্রবর্তী নামের একজন প্রকৌশলীর ধারণ করা সেই ভিডিওটি দেখা হয়েছে লক্ষ-কোটিবার। তারপর তিনি এক ইতিহাস। গাইলেন বলিউডের সিনেমায় একই শিরোনামে গান। কিন্তু এর মাঝে নানা গণমাধ্যমে ছড়িয়ে পড়ল কিছু বিভ্রান্তিকর খবর। বলিউডের সালমান খান রানু মণ্ডলকে নাকি দিয়েছেন বাড়ি। সেই বাড়ির মূল্য নিয়েও শুরু হল আরেক ধোঁয়াশা। কোনো গণমাধ্যম বলছে ৫৫ লাখ টাকা আবার কেউ বলছে ৭০ লাখ। বাংলাদেশেও কিছু মূলধারার গণমাধ্যমেও সেই খবর চাউড় হয়। দৈনিক প্রথম আলো শিরোনাম করেছে, “রানুকে বাড়ি উপহার দিলেন সালমান।” প্রথম আলো ফিল্মফেয়ার ডটকমকে সূত্র হিসেবে ব্যবহার করেছে। আর ফিল্মফেয়ার ডটকম সূত্র হিসেবে ব্যবহার করেছে ‘নেতৃস্থানীয় দৈনিক’। কিন্তু সেই দৈনিকের নাম তারা প্রকাশ করেনি। দৈনিক যুগান্তর শিরোনাম করেছে, “সেই রানুকে ৫৫ লাখ টাকার বাড়ি উপহার দিলেন সালমান!” যুগান্তর সংবাদ সূত্র হিসেবে ব্যবহার করেছে “ভারতীয় একটি সংবাদ মাধ্যম”। দৈনিক যুগান্তর সেই দৈনিকের নাম প্রকাশ করেনি।",https://bdfactcheck.com/%e0%a6%97%e0%a6%b2%e0%a6%ab%e0%a6%be%e0%a6%b0-%e0%a6%85%e0%a6%b0%e0%a6%a3%e0%a6%bf%e0%a6%83-%e0%a6%b8%e0%a7%8d%e0%a6%9f%e0%a6%bf%e0%a6%95-%e0%a6%b9%e0%a6%be%e0%a6%a4%e0%a7%87-%e0%a6%8f%e0%a6%95/2019/167/,"ফেব্রুয়ারি ১৮, ২০১৯",1
বিশ্ব স্বাস্থ্য সংস্থা র‌্যাপিড কিট সমর্থন করে না : ওষুধ প্রশাসন ডিজি,"ওষুধ প্রশাসনের মহাপরিচালক মেজর জেনারেল মাহবুবুর রহমান বলেছেন, বিশ্ব স্বাস্থ্য সংস্থা এখন পর্যন্ত করোনা পরীক্ষায় র‌্যাপিড কিট প্রয়োগ সমর্থন করেনি। তাই বাংলাদেশেও এখনও এ ধরণের কিট নিয়ে পরীক্ষা করা হচ্ছে না। আজ সোমবার এক সংবাদ সম্মেলনে তিনি এ কথা জানান। জেনারেল মাহবুবুর রহমান বলেন, গণস্বাস্থ্যের যে কিট তা ট্রায়াল পর্যায়ের। হস্তান্তর করার মতো না। তাই এখনও হস্তান্তর করা হয়নি। গণস্বাস্থ্য কেন্দ্রের ডা. জাফরুল্লাহ চৌধুরী পরোক্ষভাবে ঘুষের অভিযোগ করেছেন। এ প্রসঙ্গ টেনে ওষুধ প্রশাসন ডিজি বলেন, আমরা তো সর্বাত্মক সহযোগিতা করা জন্য আছি। অসত্য তথ্য দেয়া দুঃখজনক এবং তা প্রত্যাখ্যান করি।  গণস্বাস্থ্য কেন্দ্র মিথ্যা তথ্য দিয়ে প্রতিষ্ঠান ও ব্যক্তিকে হেয় করার চেষ্টা করছে বলেও অডিভযোগ করেন মাহবুবুর রহমান। ",https://mzamin.com/article.php?mzamin=223979&cat=1,"এপ্রিল ২৭, ২০২০",0
"বিশ্ব স্বাস্থ্য সংস্থা কি র‌্যাপিড টেস্টিং কিটের ব্যবহার সমর্থন করে না?","২৭ এপ্রিল মানবজমিন পত্রিকার একটি প্রতিবেদনের শিরোনাম ছিলো, “বিশ্ব স্বাস্থ্য সংস্থা র‌্যাপিড কিট সমর্থন করে না : ওষুধ প্রশাসন ডিজি”। খবরটিতে বলা হয়েছে– “ওষুধ প্রশাসনের মহাপরিচালক মেজর জেনারেল মাহবুবুর রহমান বলেছেন, বিশ্ব স্বাস্থ্য সংস্থা এখন পর্যন্ত করোনা পরীক্ষায় র‌্যাপিড কিট প্রয়োগ সমর্থন করেনি। তাই বাংলাদেশেও এখনও এ ধরণের কিট নিয়ে পরীক্ষা করা হচ্ছে না। আজ সোমবার এক সংবাদ সম্মেলনে তিনি এ কথা জানান।” ওষুধ প্রশাসনের মহাপরিচালকের একই রকম বক্তব্য বিবিসি বাংলায় ও প্রকাশিত হয়েছে। কিন্তু “বিশ্ব স্বাস্থ্য সংস্থা এখন পর্যন্ত করোনা পরীক্ষায় র‌্যাপিড কিট প্রয়োগ সমর্থন করেনি” বলে ওষুধ প্রশাসনের মহাপরিচালক যেভাবে বিষয়টিকে সরাসরি নাকচ করেছেন আসলেই বিশ্ব স্বাস্থ্য সংস্থার অবস্থান তা-ই? ফ্যাক্ট চেক: গত ২৪ এপ্রিল বিশ্ব স্বাস্থ্য সংস্থা তাদের সর্বশেষ Scientific Brief প্রকাশ করেছে। “Immunity passports” in the context of COVID-19 শিরোনামের এই ব্রিফিংয়ে করোনাভাইরাস শনাক্তকরণ প্রক্রিয়ায় র‌্যাপিড টেস্টিং কিট এর ব্যবহারের নিজেদের নীতির বিষয়ে বিস্তারিত বলেছে সংস্থাটি। ব্রিফিং থেকে জানা যাচ্ছে, র‌্যাপিড টেস্টিং কিট ব্যবহারের বিষয়টি বিশ্ব স্বাস্থ্য সংস্থা সমর্থন করে। কেন সমর্থন করে তার ব্যাখ্যায় বলা হয়েছে– “Many countries are now testing for SARS-CoV-2 antibodies at the population level or in specific groups, such as health workers, close contacts of known cases, or within households. WHO supports these studies, as they are critical for understanding the extent of – and risk factors associated with – infection. These studies will provide data on the percentage of people with detectable COVID-19 antibodies, but most are not designed to determine whether those people are immune to secondary infections.” অর্থাৎ, কোনো জনগোষ্ঠি বা বিশেষ গ্রুপ যেমন স্বাস্থ্যকর্মীদের বা সাধারণ মানুষ নিজেদের ঘরে ঘরে (র‌্যাপিড টেস্টিং কিট এর মাধ্যমে) অ্যান্টিবডি পরীক্ষা করার বিষয়টি এইচওডব্লিও সমর্থন করে। কারণ এর মাধ্যমে ভাইরাসটি কোনো নির্দিষ্ট এলাকায় কী মাত্রায় ছড়িয়েছে, এবং তাতে যেসব ঝুঁকি রয়েছে সে সম্পর্কে ধারণা পাওয়া যায়।",https://bdfactcheck.com/%e0%a6%ac%e0%a6%bf%e0%a6%b6%e0%a7%8d%e0%a6%ac-%e0%a6%b8%e0%a7%8d%e0%a6%ac%e0%a6%be%e0%a6%b8%e0%a7%8d%e0%a6%a5%e0%a7%8d%e0%a6%af-%e0%a6%b8%e0%a6%82%e0%a6%b8%e0%a7%8d%e0%a6%a5%e0%a6%be-%e0%a6%95/2020/420/,"এপ্রিল ২৯, ২০২০",1
হার্ভার্ডে শেখ হাসিনা চর্চা,"বাংলাদেশের প্রধানমন্ত্রী শেখ হাসিনাকে নিয়ে বিশ্বখ্যাত হার্ভার্ড বিশ্ববিদ্যালয়ে চর্চা হচ্ছে। অন্তত তিনটি বড় ধরনের গবেষণায় বাংলাদেশের প্রধানমন্ত্রীর রাজনীতি, বিচক্ষণতা এবং কৌশল নিয়ে গবেষণা হচ্ছে। ক্লাসরুমে শিক্ষকদের বক্তৃতায় বার বার উঠে আসছে শেখ হাসিনা প্রসঙ্গ। হার্ভার্ডের কেনেডি স্কুলে শিক্ষকদের লেকচারে গুরুত্বপূর্ণ হয়ে আসছে বাংলাদেশের প্রধানমন্ত্রীর কাজ এবং তাঁর নেতৃত্বে বাংলাদেশের বদলে যাওয়া। গর্ভমেন্ট বিষয়ে অধ্যাপক গ্রাহাম অ্যালিসন। কেনেডি স্কুলে সরকার বিষয়ে পড়ান। এই কেনেডি স্কুল থেকে লেখাপড়া করে বেরোনো অন্তত ২১ জন এখন বিভিন্ন দেশের সরকার বা রাষ্ট্রপ্রধান। সরকার ও রাজনীতি বিভাগকেই হার্ভার্ড কেনেডি স্কুল বলা হয়। গ্রাহাম অ্যালিসন তাঁর লেকচারে প্রধানমন্ত্রী শেখ হাসিনার বিশ্বশান্তির মডেল ‘জনগণের ক্ষমতায়ন’ কে গুরুত্ব দিচ্ছেন। তাঁর নেতৃত্বে পরিচালিত এক গবেষণায় ‘দারিদ্র থেকে উঠে আসা দেশগুলোতে সরকারের ভূমিকা’ প্রসঙ্গে বাংলাদেশ এবং শেখ হাসিনা উঠে এসেছে উদাহরণ হিসেবে। গবেষণায় বলা হচ্ছে, বাংলাদেশে ইতিবাচক পরিবর্তনের ধারা সূচিত হয়েছে শেখ হাসিনার নেতৃত্বে। তিনি উন্নয়ন এবং গণতন্ত্রের সমন্বয় করেছেন। হাভার্ডের কেনেডি স্কুলের আরেক খ্যাতিমান অধ্যাপক আর্থার অ্যাপলবাম, তিনি ‘পলিটিক্যাল লিডারশীপ এবং ডেমোক্রেটিক ভ্যালুস’ বিষয়ে এডামস প্রফেসর। তাঁর সাম্প্রতিক লেকচারগুলোতেও শেখ হাসিনা প্রশংসার বন্যায় ভাসছেন। তাঁর নেতৃত্বে একদল পিএইচডি শিক্ষার্থী ‘রাজনৈতিক নেতৃত্ব এবং শরণার্থী সমস্যা নিয়ে গবেষণা করছে। সেই গবেষণায় উঠে এসেছে রোহিঙ্গা শরণার্থী গ্রহণে শেখ হাসিনার রাজনৈতিক প্রজ্ঞা ও সাহস। ওই গবেষণায় বলা হয়েছে, ‘রাজনৈতিক নেতৃত্বের সঠিক সিদ্ধান্ত একটি জাতিকে নতুন উচ্চতা দেয়, তার সবচেয়ে ভালো উদাহরণ সম্ভবত বাংলাদেশ এবং শেখ হাসিনা।’ গবেষণায় আরও বলা হয়েছে, ‘শেখ হাসিনা সামরিক স্বৈরতন্ত্র থেকে গণতন্ত্রের উত্তরণ ঘটিয়েছেন। এজন্য তাঁকে দীর্ঘ সংগ্রাম করতে হয়েছে।’ গণতন্ত্র প্রতিষ্ঠার পর অনেক সমালোচনা সত্ত্বেও তিনি শান্তিবাদী এবং সেক্যুলার রাজনীতির ধারাকে বেগবান করেছেন। অর্থার তাঁর সাম্প্রতিক এক নিবন্ধতেও বলেছেন, রোহিঙ্গাদের আশ্রয় দিয়ে শেখ হাসিনা সারাবিশ্বে উদাহরণ সৃষ্টি করেছেন। ক্রিস্টোফার অ্যাভেরি, কেনেডি স্কুলে পাবলিক পলিসি পড়ান। পাবলিক লিডারশিপ এবং ম্যানেজমেন্টের উপর তাঁর অনেকগুলো গবেষণা আছে। অ্যাভেরিও তাঁর সাম্প্রতিক গবেষণায় শেখ হাসিনাকে গুরুত্ব দিয়েছেন। শেখ হাসিনার উন্নয়ন কৌশলকে তিনি জনপ্রিয় নেতার জন্য গুরুত্বপূর্ণ কৌশল হিসেবে মনে করছেন। তাঁর নেতৃত্বে পরিচালিত এক গবেষণায় ‘শুধু নেতার জনপ্রিয়তার কারণে একটি অজনপ্রিয় দল কীভাবে ক্ষমতায় দীর্ঘদিন টিকে থাকে, তার উদাহরণ হিসেবে শেখ হাসিনা ও আওয়ামী লীগের প্রসঙ্গ এসেছে। বিরোধপূর্ণ রাজনীতি বাংলাদেশের বিরোধী প্রতিপক্ষকে ধরাশায়ী করার রাজনৈতিক কৌশলকে অ্যাভেরি বলেছেন ‘ভালো রাজনৈতিক ব্যবস্থাপনা হিসেবে। জাতির পিতার পর হার্ভার্ডের বিশ্বখ্যাত ক্যাম্পাসে এই প্রথম বাংলাদেশের কোনো রাজনীতিবিদকে নিয়ে এভাবে চর্চা হচ্ছে। এ ব্যাপারে যোগাযোগ করা হলে, সরকারের আন্তর্জাতিক বিষয়ক উপদেষ্টা ড. গওহর রিজভী, যিনি হার্ভার্ডে অধ্যাপনা করছেন, বাংলা ইনসাইডারকে বলেন, ‘কেনেডি স্কুলে পাঠ্যবইয়ের চেয়ে গুরুত্ব দেওয়া হয় সমসাময়িক রাজনীতি এবং বিশ্ব পরিস্থিতিকে। বিশ্ববিদ্যালয়ের এই বিভাগে পড়ে সব আগামী দিনের বিশ্বনেতারা। শেখ হাসিনা আজ বিশ্বের রোল মডেল। তাই আগামী দিনের বিশ্ব নেতারা তাঁকে নিয়ে চর্চা করবে এটাই স্বাভাবিক। শেখ হাসিনার রাজনৈতিক নেতৃত্ব থেকে বিশ্বের অনেক কিছুই শেখার আছে।’ আন্তর্জাতিক খ্যাতি সম্পন্ন এই শিক্ষাবিদ বলেছেন, ‘শেখ হাসিনা শুধু বাংলাদেশ নয় এখন তিনি বিশ্বের সম্পদ।’",https://archive.fo/rxVMq#selection-1059.0-1087.544,২৭ ফেব্রুয়ারি ২০১৮,0
"শেখ হাসিনাকে নিয়ে আবারও ভূয়া সংবাদ","“হার্ভার্ডে শেখ হাসিনা চর্চা” শিরোনামে আবারও ভূয়া সংবাদ প্রকাশ করেছে অনলাইন সংবাদ পোর্টাল বাংলা ইনসাইডার। এই সংবাদে বলা হয়েছে, “বাংলাদেশের প্রধানমন্ত্রী শেখ হাসিনাকে নিয়ে বিশ্বখ্যাত হার্ভার্ড বিশ্ববিদ্যালয়ে চর্চা হচ্ছে। অন্তত তিনটি বড় ধরনের গবেষণায় বাংলাদেশের প্রধানমন্ত্রীর রাজনীতি, বিচক্ষণতা এবং কৌশল নিয়ে গবেষণা হচ্ছে।” হার্ভার্ড কেনেডি স্কুলের তিনজন অধ্যাপকের নাম উল্লেখ করে এই সংবাদটি করা হয়। বিডি ফ্যাক্টচেক এর পক্ষ থেকে ওই তিন অধ্যাপক গ্রাহাম অ্যালিসন, আর্থার অ্যাপলবাম ও ক্রিস্টোফার অ্যাভেরির সঙ্গে ইমেইলে যোগাযোগ করা হয়। ক্রিস্টোফার অ্যাভেরি এই ধরণের গবেষণার কথা সরাসরি অস্বীকার করেছেন। এছাড়া সংবাদে কোনো গবেষণা প্রবন্ধ ও জার্নালের নাম উল্লেখ করা হয়নি। আর যেসব অধ্যাপকদের কথা বলা হয়েছে তাদের গবেষণা আগ্রহের সাথে প্রতিবেদনে উল্লেখিত বক্তব্যের কোনো মিল খুঁজে পাওয়া যায়নি।ক্রিস্টোফার অ্যাভেরির অস্বীকার: হার্ভার্ড কেনেডি স্কুলের ওয়েবসাইট থেকে তিন অধ্যাপকের ইমেইল ঠিকানা সংগ্রহ করে বাংলা ইনসাইডার অনলাইন পোর্টালটির ইংরেজি ভার্সনে প্রকাশিত “Extensive research on Sheikh Hasina at Harvard” সংবাদটির লিংকসহ তাদের সঙ্গে যোগাযোগ করা হয়। তার একদিন পরে ক্রিস্টোফার অ্যাভেরি ইমেইলের উত্তর পাঠান। সেখানে তিনি বলেন, “Truelly speaking, I did not publish any book on leadership and management. I have an interest on rating and selection mechanisms, focusing on the college admissions system.” অন্য দুই অধ্যাপক গ্রাহাম অ্যালিসন ও আর্থার অ্যাপলবাম এখনও ইমেইলের কোনো উত্তর দেননি। গবেষণা প্রবন্ধ ও জার্নালের নাম নেই: গবেষণা প্রবন্ধ সাধারণত কোনো কন্ফারেন্সে উপস্থাপন করা হয় অথবা জার্নালে প্রকাশিত হয়। এর আগে গবেষণা প্রবন্ধের ফলাফল সম্পর্কে জানার সুযোগ খুবই কম। বাংলা ইনসাইডার “হার্ভার্ডে শেখ হাসিনা চর্চা” শিরোনামে যে সংবাদটি প্রকাশ করেছে তাতে কোনো গবেষণা প্রবন্ধ ও জার্নালের নাম প্রকাশ করা হয়নি। আর গবেষণা প্রবন্ধগুলো যদি কোনো কন্ফারেন্সে উপস্থাপন করা হয়ে থাকে সেক্ষেত্রে সেগুলোরও নাম প্রকাশ করা হয়নি। তথ্যসূত্র হিসেবে বলা হয়েছে,  “হাভার্ডের কেনেডি স্কুলের আরেক খ্যাতিমান অধ্যাপক আর্থার অ্যাপলবাম তাঁর সাম্প্রতিক লেকচারগুলোতেও শেখ হাসিনা প্রশংসার বন্যায় ভাসছেন।” এখন প্রশ্ন হচ্ছে, আর্থার অ্যাপলবামের শ্রেণীকক্ষে দেওয়া লেকচার বাংলা ইনসাইডার-এর প্রতিবেদক কোথায় পেলেন? আর পেলেও তাঁর সূত্র উল্লেখ করেন নি কেন? প্রফেসরদের সম্পর্কে ভুল তথ্য: বাংলা ইনসাইডার-এর প্রতিবেদনে বলা হয়েছে, “ক্রিস্টোফার অ্যাভেরি, কেনেডি স্কুলে পাবলিক পলিসি পড়ান।” অথচ হার্ভার্ড কেনেডি স্কুলের ওয়েবসাইটে দেখা যাচ্ছে “ক্রিস্টোফার অ্যাভেরি “মার্কেট অ্যান্ড মার্কেট ফেইলিওর” এবং “মাইক্রোইকোনমিক থিওরী (পার্ট ২)” নামক দুইটি কোর্স পড়ান। বাংলা ইনসাইডারের প্রতিবেদনে বলা হয়েছে ক্রিস্টোফার অ্যাভেরি পাবলিক লিডারশিপ এবং ম্যানেজমেন্টের উপর অনেকগুলো গবেষণা করেছেন। কিন্তু কেনেডি স্কুলের ওয়েবসাইটে যে সিভি সংরক্ষিত আছে সেখানে দেখা যাচ্ছে  তাঁর গবেষণার কেন্দ্রবিন্দু হচ্ছে কলেজ ভর্তি ব্যবস্থাপনা। বাংলা ইনসাইডার আরও জানাচ্ছে, ”ক্রিস্টোফার অ্যাভেরির নেতৃত্বে পরিচালিত এক গবেষণায় ‘শুধু নেতার জনপ্রিয়তার কারণে একটি অজনপ্রিয় দল কীভাবে ক্ষমতায় দীর্ঘদিন টিকে থাকে, তার উদাহরণ হিসেবে শেখ হাসিনা ও আওয়ামী লীগের প্রসঙ্গ এসেছে।” অথচ তাঁর সিভিতে (https://www.hks.harvard.edu/faculty/christopher-avery) দেখা যাচ্ছে তিনি শুধু কলেজ ভর্তি ব্যবস্থাপনা নিয়েই গবেষণা করেন। পাবলিক লিডারশিপ এবং ম্যানেজমেন্ট নিয়ে তাঁর কোনো গবেষণা নেই।",https://bdfactcheck.com/%e0%a6%b6%e0%a7%87%e0%a6%96-%e0%a6%b9%e0%a6%be%e0%a6%b8%e0%a6%bf%e0%a6%a8%e0%a6%be%e0%a6%95%e0%a7%87-%e0%a6%a8%e0%a6%bf%e0%a7%9f%e0%a7%87-%e0%a6%86%e0%a6%ac%e0%a6%be%e0%a6%b0%e0%a6%93-%e0%a6%ad/2020/333/,"ফেব্রুয়ারি ৬, ২০২০",1
"খাওয়ার আগে টিস্যু দিয়ে চেপে পুরির তেল বের করে নিলেই অমরত্ব, ঘোষণা দিলো WHO","কবি বলেছেন, ‘জন্মিলে মরিতে হইবে, অমর কে কোথা কবে’... অর্থাৎ কবির মতে এই জগতে কেউই অমর নয়। তবে এই ধারণা ভুল প্রমাণিত হতে যাচ্ছে। বিশ্ব স্বাস্থ্য সংস্থা (WHO) এর এক গবেষক দল দাবি করেছেন, তারা অমরত্বের সন্ধান প্রায় পেয়েই গেছেন! স্বাস্থ্য বিষয়ক ইন্টারন্যাশনাল জার্নালে প্রকাশিত এই গবেষণা নিবন্ধনটি বর্তমান পৃথিবীতে হৈচৈ ফেলে দিয়েছে। তাদের মতে, যারা নিয়মিত পুরি খাবার সময় টিস্যু দিয়ে চেপে পুরি থেকে তেল বের করে খায়, তাদের বার্ধক্যগ্রস্থ হবার সম্ভাবনা প্রায় শুন্যের কোটায়! এ গবেষণায় শুধুমাত্র বাংলাদেশের কয়েকটি বিভাগকে অন্তর্ভুক্ত করা হয়েছে। বিশ্ব স্বাস্থ্য সংস্থার প্রধান তেদ্রোস আধানম গেব্রেয়েসুসসহ সংস্থাটির কর্মকর্তারা এক ফেইক সংবাদ সম্মেলনে বলেছেন, 'আপাতত আমরা শুধু এইটুকু বলতে চাই যে আমাদের দীর্ঘ দশ বছরের গবেষণা বিফলে যায়নি।' এ প্রসঙ্গে দেশের একজন বুদ্ধিজীবীর কাছে জানতে চাওয়া হলে তিনি বলেন, 'টিস্যু দিয়ে চেপে তেল বের করাটা আমার কাছে বিলাসিতা মনে হয়। তার চেয়ে বরং সংবাদপত্র দিয়ে কাজটা করলে বেটার হয়। আমি মনে করি এতে করে সংবাদপত্র বিলুপ্ত হয়ে যাবার সম্ভাবনা কিছুটা কমে আসবে।' দেশের আরেক খাদ্য গবেষক ও বিজ্ঞানীর কাছে এই প্রসঙ্গে জানতে চাইলে তিনি একটা দীর্ঘশ্বাস ফেলে বললেন, 'আর অমরত্ব! আমাদের অমরত্ব পেয়েই বা কি হবে? আরে ভাই, অমরত্ব মানে এই না যে আপনি বাসের তলায় চাপা পরবেন কিন্তু মরবেন না, গুলি খাবেন কিন্তু মরবেন না, অক্সিজেন না থাকলেও মরবেন না! আসলে বিষয়টা তো আর এমন না। বিষয়টা হলো আপনি স্বাভাবিক ভাবে মরবেন না। তো এখন বলেন, এই অমরত্ব দিয়ে আমরা কী করবো? আমাদের আর স্বাভাবিক মৃত্যু কয়জনের ভাগ্যে জোটে, মৃত্যু তো আমরা পকেটে নিয়ে ঘুরি!' বিজ্ঞানী সাহেব ডিপ্রেশনে পড়ে গেলেও তরুণদের (বিশেষ করে তরুণীদের) মাঝে এ ব্যাপারে সাড়া পড়ে গেছে। বিশ্ববিদ্যালয় পড়ুয়া সাদিয়া বলেন, 'এজন্যই তো আমি টিস্যু দিয়ে তেল বের করে পুরি, চিকেন গ্রিল, কাবাব সবকিছু খেতাম। কখনো মরবো না ভেবে ভালো লাগছে। তবে সামনে কেমন লাগবে বলতে পারছি না।' এ পর্যায়ে তিনি টিস্যু দিয়ে চেপে কাচ্চির তেল বের করতে থাকেন।",https://www.earki.co/news/article/5877/%E0%A6%96%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%86%E0%A6%97%E0%A7%87-%E0%A6%9F%E0%A6%BF%E0%A6%B8%E0%A7%8D%E0%A6%AF%E0%A7%81-%E0%A6%A6%E0%A6%BF%E0%A7%9F%E0%A7%87-%E0%A6%9A%E0%A7%87%E0%A6%AA%E0%A7%87-%E0%A6%AA%E0%A7%81%E0%A6%B0%E0%A6%BF%E0%A6%B0-%E0%A6%A4%E0%A7%87%E0%A6%B2-%E0%A6%AC%E0%A7%87%E0%A6%B0-%E0%A6%95%E0%A6%B0%E0%A7%87,২০ জুন ২০২১,0
"প্রথমবারের মতো সৌদি আরবে নারী সৈনিক নিয়োগ ","প্রথমবারের মতো সৌদি আরবে নারী সৈনিক নিয়োগের ঘোষণা দেওয়া হয়েছে। জানা গেছে, সৌদির স্বরাষ্ট্র মন্ত্রণালয়ের অধীনে সামরিক বিভাগ এক নির্দেশনায় রিয়াদের কিং ফাহাদ সিকিউরিটি কলেজে সৈনিক হিসেবে সৌদি নারীদের ভর্তি ও নিয়োগের বিজ্ঞপ্তি প্রকাশ করেছে। খবর সৌদি গেজেটের। বলা হয়েছে, আগামী ১৩ থেকে ১৮ ফেব্রুয়ারি পর্যন্ত ভর্তির আবেদন গ্রহণ করা হবে। চাকরির আবেদন করা যাবে আবশির ইমপ্লয়মেন্ট প্ল্যাটফর্মের মাধ্যমে। কলেজটি সৌদির স্বরাষ্ট্র মন্ত্রণালয়ের অধিভুক্ত সামরিক কলেজ। এখানে বিশেষায়িত শিক্ষা, নিরাপত্তা প্রশিক্ষণ ও নিরাপত্তা বিষয়ক গবেষণা হয়। পড়াশুনা শেষে শিক্ষার্থীরা জননিরাপত্তা, সিভিল ডিফেন্স, মাদক নিয়ন্ত্রণ, তদন্ত ও গোয়েন্দা বিভাগ, ইমিগ্রেশন ও কারাগারসহ নানা দায়িত্বে যোগদানের সুযোগ পায়।",https://archive.fo/4xtme#selection-829.0-863.281,"ফেব্রুয়ারি ১২, ২০২১",0
"প্রথমবারের মতো সৌদি আরবে নারী সৈনিক নিয়োগ মর্মে বিভ্রান্তিকর খবর","১২ ফেব্রুয়ারি বাংলানিউজে একটি খবর প্রকাশিত হয়েছে যার শিরোনাম, “প্রথমবারের মতো সৌদি আরবে নারী সৈনিক নিয়োগ”। একই খবর প্রকাশিত হয়েছে বাংলাদেশ প্রতিদিন এবং বেসরকারি টিভি চ্যানেল নিউজটোয়েন্টিফোর এর ওয়েবসাইটে প্রকাশ করা হয়েছে। বাংলানিউজের প্রতিবেদনে বলা হয়েছে– “প্রথমবারের মতো সৌদি আরবে নারী সৈনিক নিয়োগের ঘোষণা দেওয়া হয়েছে। জানা গেছে, সৌদির স্বরাষ্ট্র মন্ত্রণালয়ের অধীনে সামরিক বিভাগ এক নির্দেশনায় রিয়াদের কিং ফাহাদ সিকিউরিটি কলেজে সৈনিক হিসেবে সৌদি নারীদের ভর্তি ও নিয়োগের বিজ্ঞপ্তি প্রকাশ করেছে। খবর সৌদি গেজেটের।” কিন্তু খবরটি যাচাই করে দেখা যাচ্ছে, সৌদি গেজেট “প্রথমবারের মতো সৌদি আরবে নারী সৈনিক নিয়োগ” সংক্রান্ত কোনো তথ্য তাদের সাম্প্রতিক কোনো প্রতিবেদনে প্রকাশ করেনি। গত ১১ ফেব্রুয়ারি সৌদি গেজেট একটি প্রতিবেদন প্রকাশ করে যার শিরোনাম ছিলো, “First soldier jobs open for women at King Fahd Security College”",https://bdfactcheck.com/%e0%a6%aa%e0%a7%8d%e0%a6%b0%e0%a6%a5%e0%a6%ae%e0%a6%ac%e0%a6%be%e0%a6%b0%e0%a7%87%e0%a6%b0-%e0%a6%ae%e0%a6%a4%e0%a7%8b-%e0%a6%b8%e0%a7%8c%e0%a6%a6%e0%a6%bf-%e0%a6%86%e0%a6%b0%e0%a6%ac%e0%a7%87/2021/1835/,"ফেব্রুয়ারি ১৩, ২০২১",1
স্ত্রীর মাংস খেতে পারবে স্বামী: সৌদির গ্র্যান্ড মুফতির ফতোয়া,"সৌদি আরবের গ্র্যান্ড মুফতি আবদুল আজিজ বিন আব্দুল্লাহ নতুন একটি ফতোয়া জারি করেছেন। এই ফতোয়ায় তিনি বলেছেন, সৌদির পুরুষরা প্রচণ্ড ক্ষুধার সময় তাদের স্ত্রীর মাংস খেতে পারবেন। তিনি জানিয়েছেন, পরিস্থিতির কারণে স্বামী তার স্ত্রীর শরীরের যে কোনো অংশের গোশত খেতে পারবে। এই ফতোয়াকে স্বামীর প্রতি নারীর উৎসর্গ এবং আনুগত্য হিসেবে বিবেচনা করা হচ্ছে। দেশটিতে এমনিতেও নারীদেরকে বিভিন্নভাবে ছোট করা হয়। তাদেরকে বিভিন্ন ফতোয়ার মাধ্যমে পুরুষের অধীন করে রাখা হয়। দেশটির ধর্মীয় কার্যালয়ের এক বিবৃতিতে বলা হয়েছে, দেশের প্রধান মুফতি আবদুল আজিজ বিন আব্দুল্লাহ একটি ফতোয়া জারি করেছেন। এতে বলা হয়েছে, পুরুষ তার স্ত্রীকে বা স্ত্রীর শরীরের যে কোন অংশ প্রচণ্ড ক্ষুধার সময় খেতে পারবেন। এ ঘোষণার পর থেকেই সামাজিক মাধ্যমে এই ফতোয়া নিয়ে ব্যাপক তোলপাড় শুরু হয়েছে। এই ফতোয়ার মাধ্যমে স্বামীর ইচ্ছাকে নিজের ইচ্ছা হিসেবে গ্রহণ এবং স্বামীর প্রতি পূর্ণ আনুগত্য প্রকাশের এক দলিল হিসেবে দেখা হয়েছে বলে জানিয়েছেন গ্র্যান্ড মুফতি। এর আগে এই মুসলিম নেতা ইসলামের আইন অনুযায়ী দেশের সব গির্জা ধ্বংস করার আহ্বান জানিয়েছিলেন। তবে মুফতির সর্বশেষ এই ফতোয়া তার অফিসিয়াল ওয়েবসাইটে প্রচার করা হয়নি। আর এ বিষয়ে কোনো নিশ্চয়তাও দেয়া হয়নি। সৌদি আরবে নারী অধিকারের বিষয়টি একেবারেই অপ্রতুল। সেখানে নারীর স্বাধীনতা বলে কিছুই নেই। ২০১১ সাল পর্যন্ত নারীরা কোনো ভোটাধিকার পায়নি। দেশের কোনো নির্বাচনে ভোট দেয়ার বিষয়ে নারীরা নিষিদ্ধ ছিলেন। এছাড়া দেশটি মানবিধার লঙ্ঘনেরও রেকর্ড করেছে। পুরুষদের ছাড়া কোনো নারী ও শিশুদের বাইরে কোথাও যাওয়া, ব্যাংক অ্যাকাউন্ট খোলা নিষিদ্ধ ছিল। তারা তুচ্ছ আইন লঙ্ঘন করলেও জনসম্মুখে তাদের শাস্তি দেয়া এবং অপমানের বিধান রয়েছে।",https://archive.fo/jO4yR,২৫ জানুয়ারি ২০২১,0
"৫ বছর আগের ভুয়া খবর নতুন করে সামাজিক মাধ্যমে","সৌদী আরবের গ্রান্ড মুফতির ফতোয়া আকারে একটি বক্তব্য সামাজিক মাধ্যমে প্রচার অনেক দিন ধরেই প্রচারিত হয়ে আসছে। সম্প্রতি একই বক্তব্য সম্বলিত একটি খবরের স্ক্রিনশট সামাজিক মাধ্যমে ভাইরাল হয়েছে। পুরনো ওই খবরটিতে দাবি করা হয়েছে যে, সৌদি আরবের গ্রান্ড মুফতি  আব্দুল আজিজ বিন আব্দুল্লাহ  “স্ত্রীর গোশত খেতে পারবে স্বামী” মর্মে ফতোয়া দিয়েছেন। বাংলাদেশি একটি অনলাইন পোর্টালে এই খবরটি দেখুন এই আর্কাইভ করা লিংকে। খবরে বলা হয়েছে মুফতি নাকি বলেছেন, “বিশেষ পরিস্থিতিতে স্বামী তার স্ত্রীর শরীরের যে কোনো অংশের গোশত খেতে পারবেন।” ফ্যাক্ট চেক: কিন্তু বিডি ফ্যাক্টচেক যাচাই করে দেখেছে এই খবরটি ভুয়া। সৌদি গ্রান্ড মুফতি আব্দুল আজিজ এমন কোনো ফতোয়া দেননি। মূলত ২০১৫ সালের এরকম খবর প্রথমে ছড়ায়। তখন এই ভুয়া ফতোয়াটি ছড়িয়েছে মরক্কোর ‘ইসরাফিল আল মাগরিবী’ নামের একজন স্যাটায়ারিস্ট ব্লগারের একটি রম্যরচনাকে কেন্দ্র করে। ইসরাফিল ‘আখবার আল তানজ’ (মরক্কোন ভাষায় এর অর্থ্য ‘রম্য খবর’) নামে একটি ব্লগ সাইটে রম্যরচনা হিসাবে ফতোয়াটি সৌদি গ্রান্ড মুফতির বরাতে লিখেন। পরে এই রম্যরচনাটিই ইরানিপন্থী বিভিন্ন ওয়েবসাইটে যাচাইবাছাই ছাড়াই খবর আকারে প্রকাশিত হয় এবং এরপর ছড়িয়ে পড়ে অন্যান্য দেশে। নিজের রম্যরচনাকে মানুষজন ভুলভাবে গ্রহণের খবর পেয়ে লেখক ইসরাফিল এ বিষয়ে ব্যাখ্যাও দিয়েছিলেন। এছাড়া সৌদি সংবাদমাধ্যমের পক্ষ থেকে মুফতি আব্দুল আজিজের সাথে যোগাযোগ করলে তিনি জানান, এমন কোনো ফতোয়া তিনি দেননি। ২০১৫ সালেই পুরো বিষয়টি তুলে ধরে রিপোর্ট প্রকাশ করেছিলো সিএনএন অ্যারাবিক। তাদের প্রতিবেদনটি পড়ুন এখানে।",https://bdfactcheck.com/%e0%a7%ab-%e0%a6%ac%e0%a6%9b%e0%a6%b0-%e0%a6%86%e0%a6%97%e0%a7%87%e0%a6%b0-%e0%a6%ad%e0%a7%81%e0%a6%af%e0%a6%bc%e0%a6%be-%e0%a6%96%e0%a6%ac%e0%a6%b0-%e0%a6%a8%e0%a6%a4%e0%a7%81%e0%a6%a8-%e0%a6%95/2021/1758/,২৫ জানুয়ারি ২০২১,1
"আম খাবেন যেসব কারণে","আমকে বলা হয় ফলের রাজা। রসালো, মিষ্টি এই ফলটি শুধু খেতেই সুস্বাদু নয়, এতে আছে শরীরের জন্য প্রয়োজনীয় পুষ্টি উপাদান।  চলছে আমের মৌসুম। বাজারে পাওয়া যাচ্ছে প্রচুর আম। জেনে নিন সুস্বাদু এই ফলের বিভিন্ন পুষ্টিগুণ। আমে আছে ভিটামিন, খনিজ আর অ্যান্টি-অক্সিডেন্ট। আমে থাকা ভিটামিন কে দ্রুত রক্তপাত বন্ধ করে রক্ত জমাট বাঁধতে সাহায্য করে। হলুদ রংয়ের এই ফলে আছে প্রচুর আয়রন যা রক্তস্বল্পতা দূর করে। এছাড়া হাড় মজবুত করতেও সাহায্য করে আম। আমে এমন সব খাদ্য উপাদান আছে যা দ্রুত ওজন বৃদ্ধি রোধ করে। গবেষণায় দেখা গেছে আমে থাকা বায়োঅ্যাকটিভ উপাদান ও ফাইটোকেমিক্যালস ফ্যাট কোষ ও ফ্যাট সম্পর্কিত জিন বাড়তে দেয় না, যা ওজন নিয়ন্ত্রণে সাহায্য করে। ওজন নিয়ন্ত্রণে রাখার পাশাপাশি শরীরে শক্তিও যোগায় আম। করোনাকালে ইমিউনিটি বাড়ানোর জন্য ভিটামিন সি যুক্ত খাবারের চাহিদা বেড়ে গেছে।  আমে আছে প্রচুর পরিমান ভিটামিন সি, যা স্বাস্থ্যকর কোলাজেন গঠনে গুরুত্বপূর্ণ ভূমিকা রাখে।  এছাড়া আম শরীরের যেকোনো ধরনের ক্ষত দ্রুত সাড়াতে সাহায্য করে। আমে আছে প্রচুর পরিমানে ভিটামিন এ।  আম খাওয়ার অনেকগুলো উপকারিতার মধ্যে একটি হলো, আম প্রতিদিনের ভিটামিন এ এর চাহিদার ২৫ শতাংশ পূরণ করতে পারে। আম এমন একটি ফল যা হজম হয়। আমে থাকা অ্যামাইলেস ও ডায়েটি ফাইবার কোষ্ঠকাঠিন্যের সমস্যা দূর করে।",https://www.jugantor.com/lifestyle/433931/%E0%A6%86%E0%A6%AE-%E0%A6%96%E0%A6%BE%E0%A6%AC%E0%A7%87%E0%A6%A8-%E0%A6%AF%E0%A7%87%E0%A6%B8%E0%A6%AC-%E0%A6%95%E0%A6%BE%E0%A6%B0%E0%A6%A3%E0%A7%87,"২১ জুন ২০২১, ১২:০৭ এএম",1
ফুল চাই...চাই কেয়া ফুল!,"কেয়া ফুল' নামে যতীন্দ্রমোহন বাগচীর একটি সুখপাঠ্য কবিতা আছে। কবিতাটিতে আছে বর্ষার কথা, আছে কেয়া ফুলের কথা, আর আছে জীবনের কথা। কবিতাটির কয়েকটি চরণ তুলে ধরছি-  "" শূন্য ঘরে হিয়া গুমরিয়া মরে স্মরি' যত জীবনের ভুল; অকস্মাৎ তারি মাঝে ধ্বনি কার কানে বাজে... চাই ফুল...চাই কেয়া ফুল!"" কেয়া ফুলকে আমরা পাই কালিদাসের মেঘদূতেও। মেঘদূতের ২৪ নম্বর শ্লোকে আছে... পাণ্ডুচ্ছায়োপবনবৃতয়ঃ কেতকৈঃ সুচিভিন্নৈঃ- নীড়ারম্ভৈর্গৃহবলিভুজামাকুল্গ্রামচৈত্যাঃ। বাংলার যে কবি ঋতু বন্দনায় বারবার বাংলার ফুলকে স্তবকে স্তবকে সাজিয়েছেন সেই আমাদের অস্তিত্বের কবি রবীন্দ্রনাথ ঠাকুর তাঁর 'নববর্ষা' কবিতায় বর্ষা বন্দনায় বলেছেন- "" রাশি রাশি তুলি শৈবাল দল ভরিয়া লয়েছে লোল অঞ্চল বাদলরাগিনী সজল নয়নে গাহিছে পরানহরণী বিকচ কেতকী তটভূমি পরে, বেঁধেছে তরুণ তরুণী।।"" বর্ষার ফুল কেয়া। সংস্কৃতিতে যার নাম কেতকি, হিন্দিতে কেওড়া, ইংরেজি নাম scrwe pine. বৈজ্ঞানিক নাম Pandanus Fascicularis. এটি Pandanus গণের উদ্ভিদ। কেয়া গুল্মজাতীয় উদ্ভিদ। লম্বায় ৩-৪ মিটার হয়ে থাকে। কাণ্ড গোলাকার ও কাটাযুক্ত। কাণ্ড থেকে শাখা-প্রশাখা বের হয়ে ঝোপালো হয়ে যায়। পাতাও লম্বায় ৩ থেকে ৪ মিটার লম্বা, চওড়া ৫ থেকে ৬ সেন্টিমিটার। জৈষ্ঠ্যমাসের শেষের দিকে ফুটতে শুরু করে আষাঢ় -শ্রাবণ মাসজুড়ে কেয়া ফুল ফোটে। নোনাপানির ধারঘেঁষে শ্বাসমূলে ঠেস দিয়ে যুথবদ্ধভাবে দাঁড়িয়ে থাকে কেয়া গাছ। সেন্টমার্টিন, সুন্দরবনে দেখা মেলে কেয়াবনের। নোনাজল না পেলেও ক্ষতি নেই, নদীনালা খালবিলের জলকাদায়ও নিজেকে মানিয়ে নেয় বেশ। ছোটবেলায় বসন্তকালে জলবসন্ত যখন ঘরে ঘরে ছড়িয়ে পড়তো, ঘরের বাইরে যাওয়া মানা, জলবসন্তের গুটিগুলো যখন শুকিয়ে আসতো আর কুচকুচ করে গা চুলকাত তখন কেয়ার পাতার খোঁজ পড়তো। করাতের মতো কাঁটাযুক্ত কেয়াপাতার প্রান্তের কাঁটা দিয়ে জলবসন্তের গুটি থেকে পানি ও পুঁজ ছাড়িয়ে দিত বয়োজ্যেষ্ঠ কেউ। কেয়া পাতা বেটে লাগিয়ে দিত গায়। খোসপাঁচড়া সাড়ানোর ক্ষমতা রয়েছে গাছটির। এছাড়াও রয়েছে নানা ঔষধি গুণ। তবে কেয়া বা কেতকী ফুল তার সুগন্ধের জন্যই প্রাচীনকাল থেকে সুবিদিত। কেয়া যেমন সাহিত্যপ্রেমীদের প্রিয়তা পেয়েছে তেমনি ভোজনরসিকদের রসনাবিলাসে রেখেছে ভূমিকা। কেওড়ার জল ছাড়া বিরিয়ানি, পোলাওটা যেমন ঠিক জমে না, ঠিক তেমনি কেক, মিষ্টি, পায়েস রান্নায়ও কেওড়ার এসেন্স নিয়ে আসে ভিন্নমাত্রা। কেয়া ফুল থেকে তৈরি সুগন্ধী কেওড়া তেল মাথার খুশকি দূর করে। বাষ্পীভবন প্রক্রিয়ায় কেয়াফুল থেকেই বানানো হয় কেওড়া জল। ঢাকা শহরে সেভাবে আর চোখে পড়ে না কেয়া বা কেতকী ফুলের গাছ। বলধা গার্ডেনে আছে বলে শুনেছি। ভাবছি এই বর্ষায় একদিন আমি যাবোই যাব কেওড়া দর্শনে। কেউ কি আমার সঙ্গী হবে! যদি নামে তখন মধুর বৃষ্টি, যদি সেদিন বলধা গার্ডেনের ভেজা বাতাস হয় কেয়ার গন্ধে মাতোয়ারা! তবে বেশ হয়। কেয়া একলিঙ্গিক গাছ। অর্থাৎ স্ত্রী ও পুরুষ গাছ স্বতন্ত্র। স্ত্রী গাছে ফোটে স্ত্রীফুল এবং পুরুষ গাছে ফোটে পুরুষ ফুল। পুরুষ ফুল শাদা রঙের যার নাম সিতি কেয়া বা শ্বেত কেয়া, তীব্র সুগন্ধযুক্ত ফুল। আর স্ত্রী ফুল সোনা রঙা, যার নাম স্বর্ণ কেয়া বা হেম কেয়া। স্ত্রী ফুল থেকে আনারসের মতো ফল হয়, যা অনেকে খেয়ে থাকেন। দক্ষিণ, দক্ষিণ-পূর্ব এশিয়ার নদী বা সমুদ্র তীরবর্তী এলাকায় প্রাকৃতিকভাবে গড়ে ওঠে কেয়াবন; যা মাটির ক্ষয়রোধ করে এবং ঝড়ঝাপটা থেকে উপকূলের জনপদকে সুরক্ষা দেয়া চেষ্টা করে। শৌখিন বৃক্ষপ্রেমীরা বাগানে ও টবেও কেয়াগাছ লাগাতে পারেন। বর্ষায় মিলবে কেয়া ফুলের উগ্র-মিষ্টি সুগন্ধ আর সারাবছর পাওয়া যাবে সুদৃশ্য পাতা।",https://www.jugantor.com/lifestyle/434078/%E0%A6%AB%E0%A7%81%E0%A6%B2-%E0%A6%9A%E0%A6%BE%E0%A6%87...%E0%A6%9A%E0%A6%BE%E0%A6%87-%E0%A6%95%E0%A7%87%E0%A7%9F%E0%A6%BE-%E0%A6%AB%E0%A7%81%E0%A6%B2,"২১ জুন ২০২১, ০২:০২ এএম",1
"ভোট শুরুর ১ ঘণ্টা পর কেন্দ্রে গুলি ও বোমা বিস্ফোরণ","পটুয়াখালীর বাউফল উপজেলায় ভোট শুরুর ১ ঘণ্টা পর কেন্দ্রে গুলি ও বোমা বিস্ফোরণের ঘটনা ঘটেছে। সোমবার সকাল পৌনে ৯টার দিকে কেশবপুর ইউনিয়ন পরিষদ নির্বাচনে ২নং ওয়ার্ডের হাইস্কুল কেন্দ্রে এ ঘটনা ঘটে।জানা যায়, সকাল পৌনে ৯টার দিকে নৌকা মার্কার পক্ষে কর্মী-সমর্থকরা কেন্দ্রদখলের সময় চশমা মার্কার এজেন্টসহ কয়েক কর্মী-সমর্থক বাধা দেন। এদিকে নৌকার কর্মী-সমর্থকরা তাদের এলোপাতাড়িভাবে কুপিয়ে জখম করে। এ সময় তিন রাউন্ড গুলি ও কয়েকটি বোমা বিস্ফোরণের ঘটনা ঘটে। এ ঘটনায় চশমা মার্কার চেয়ারম্যান প্রার্থী মহিউদ্দিন লাভলুর ১০ কর্মী-সমর্থক আহত হন।  এদের মধ্যে গুরুতর আহত রাশমোন দাশ (৪০) ও আতাউর রাব্বিকে (৩০) বাউফল হাসপাতালে পাঠানো হয়। অবস্থা আশঙ্কাজনক হওয়ায় তাদের বরিশাল শেরেবাংলা মেডিকেল কলেজ হাসপাতালে পাঠানো হয়। এ ঘটনার কারণে কিছু সময় ওই কেন্দ্রে ভোটগ্রহণ স্থগিত ছিল। চশমা মার্কার চেয়ারম্যান প্রার্থী মহিউদ্দিন লাভলু জানান, এ ঘটনার পর ওই কেন্দ্র থেকে তার এজেন্টদের বের করে দেওয়া হয়েছে। ওই কেন্দ্রের প্রিসাইডিং অফিসার রিয়াজুল  ঘটনার সত্যতা স্বীকার করেছেন। এ ছাড়া কনকদিয়া ইউনিয়নের বীরপাশা ও গাবতলী সরকারি প্রাইমারি স্কুল কেন্দ্রে নৌকার পক্ষে ভোটারদের কাছ থেকে ব্যালট পেপার ছিনিয়ে নিয়ে সিল দেওয়ার খবর পাওয়া গেছে।",https://www.jugantor.com/country-news/434188/%E0%A6%AD%E0%A7%8B%E0%A6%9F-%E0%A6%B6%E0%A7%81%E0%A6%B0%E0%A7%81%E0%A6%B0-%E0%A7%A7-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AA%E0%A6%B0-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%93-%E0%A6%AC%E0%A7%87%E0%A6%BE%E0%A6%AE%E0%A6%BE-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3,"২১ জুন ২০২১, ১১:২৯ এএম",1
"স্বামী বিদেশে থাকায় বেপরোয়া হয়ে উঠেন মেহজাবিনের মা","রাজধানীর কদমতলীতে বিষ খাইয়ে মা, বাবা ও বোনকে হত্যার ঘটনায় গ্রেফতার মেহজাবিন ইসলাম মুন জিজ্ঞাসাবাদে খুনের দায় স্বীকার করেছেন। হত্যাকাণ্ড সম্পর্কে চাঞ্চল্যকর তথ্যও দিয়েছেন তিনি। মেহজাবিন জানান, তার বাবা বিদেশে থাকায় মা বেপরোয়া হয়ে উঠেছিলেন। মা পরকীয়ায়ও লিপ্ত ছিলেন। তার দাবি, মা তাকে দিয়ে দেহব্যবসা করিয়েছেন। বোনকে দিয়েও মা দেহব্যবসা করাচ্ছিলেন। পুলিশের ওয়ারী বিভাগের উপকমিশনার (ডিসি) শাহ ইফতেখার আহমেদ এসব তথ্য নিশ্চিত করেছেন। গত শনিবার সকালে কদমতলীর মুরাদপুর রজ্জব আলী সরদার রোডের পাঁচতলা বাড়ির দ্বিতীয়তলা থেকে মাসুদ রানা (৫০), তার স্ত্রী মৌসুমী ইসলাম (৪০) ও মেয়ে জান্নাতুল ইসলাম মোহিনীর (২০) লাশ উদ্ধার করে পুলিশ। অচেতন অবস্থায় মেহজামিনের স্বামী শফিকুল ইসলাম ও মেয়ে তৃপ্তিকে উদ্ধার করে চিকিৎসার জন্য হাসপাতালে পাঠানো হয়। এ ঘটনায় মেহজাবি ও তার স্বামী শফিকুলের বিরুদ্ধে কদমতলী থানায় মামলা হয়েছে। রোববার মেহজাবিনের চার দিনের রিমান্ড মঞ্জুর করেছেন আদালত। পুলিশের জিজ্ঞাসাবাদে মেহজাবিন আরও জানান, তিনি (মেহজাবিন) মেধাবী ছাত্রী ছিলেন। পঞ্চম শ্রেণি ও অষ্টম শ্রেণিতে টেলেন্টপুলে বৃত্তি পেয়েছিলেন। অথচ তার মা তাকে দিয়ে দেহব্যবসা করিয়েছেন। বোনকে দিয়েও মা দেহব্যবসা করাচ্ছিলেন। ছোট বোনকে রক্ষা করতে তিনি নিজের বাসায় রেখেছিলেন। কিন্তু সেখানেও তাকে দেহব্যবসায় নিয়োজিত করা হয়। সম্প্রতি বাবা দেশে ফিরলে তার কাছে তিনি নালিশ দেন। কিন্তু মায়ের কোনো বিচার করেননি বাবা। এতে প্রচণ্ড হতাশাবোধ থেকে তিনি একক পরিকল্পনায় এ হত্যাকাণ্ড ঘটিয়েছেন। পুলিশের ওয়ারী বিভাগের উপকমিশনার শাহ ইফতেখার আহমেদ বলেন, স্বামী দেশে না থাকায় মৌসুমী তার দুই মেয়েকে দিয়ে দেহব্যবসা করাতেন। এসব নিয়ে প্রতিবাদও করেছিলেন মেহজাবিন। কিন্তু কোনো ফল হয়নি। তার বিয়ে হলে ছোট মেয়ে মোহিনীকে দিয়ে তিনি দেহব্যবসা চালাচ্ছিলেন। এর মধ্যে শফিক ও মোহিনীর মধ্যে সম্পর্ক গড়ে ওঠে। এছাড়া মেহজাবিনের বাবা মাসুদ রানা সৌদি আরবে আরেকটি বিয়ে করেছেন। এসব মিলিয়ে দীর্ঘদিনের জমে থাকা ক্ষোভ থেকে পরিবারের সবাইকে হত্যার পরিকল্পনা করেন মেহজাবিন। শনিবার রাতে মেহজাবিনের বাবা মাসুদ রানার বড় ভাই সাখাওয়াত হোসেন বাদী হয়ে কদমতলী থানায় মামলা করেন। মামলায় তিনি ভাতিজি মেহজাবিন ও তার স্বামী শফিকুল ইসলামকে আসামি করেছেন। তবে মামলায় পরকীয়া এবং দেহব্যবসার বিষয়গুলো এড়িয়ে যাওয়া হয়েছে। মামলার এজাহারে বলা হয়, ২৬ বছর ধরে সৌদি আরবে ছিলেন মাসুদ রানা। তিনি মাঝে মধ্যে দেশে আসতেন। তার বড় মেয়ে মেহজাবিনের সঙ্গে শফিকুলের বিয়ে হয়। কিন্তু বিয়ের পর থেকে তারা মৌসুমী ইসলামকে (মেহজাবিনের মা) বিভিন্ন সময় বিভিন্নভাবে জ্বালা-যন্ত্রণা দিয়ে আসছেন। সব সময় তারা টাকা-পয়সা দাবি করতেন। তাদের নামে সম্পত্তি লিখে দেওয়ার জন্যও তারা চাপ দিতেন। রাজি না হওয়ায় আসামিরা মাসুদ রানা, মৌসুমী ইসলাম ও জান্নাতুল ইসলাম মোহিনীকে ছয় মাস ধরে হত্যার পরিকল্পনা করে আসছিলেন। তিন মাস আগে মাসুদ রানা দেশে ফিরে কদমতলীর মুরাদপুর এলাকায় স্ত্রী ও ছোট মেয়েকে নিয়ে বসবাস করছিলেন। এজাহারে আরও বলা হয়, শুক্রবার বিকাল ৫টার দিকে আসামিরা শ্বশুরের বাসায় আসেন। রাতে চা, কপি ও পানির সঙ্গে ঘুমের ওষুধ খাইয়ে তিনজনকে অচেতন করেন। এরপর তাদের হাত-পা বেঁধে ও গলায় ওড়না পেঁচিয়ে শ্বাসরোধ করে হত্যা করা হয়। মামলার বাদী সাখাওয়াত হোসেন যুগান্তরকে বলেন, মামলার দুই নম্বর আসামি শফিক একজন খুনি ও একাধিক মামলার আসামি। পাঁচ বছর আগে কেরানীগঞ্জে তিনি একজনকে হত্যা করেন। সে মামলা থেকে রেহাই পেতে শ্বশুরের কাছ থেকে টাকা নিতে প্রায় স্ত্রী মেহজাবিনকে চাপ দিতেন। টাকার জন্য স্ত্রীর সঙ্গে তার প্রায় ঝগড়া হতো। এছাড়া শফিক তার শ্যালিকা মোহিনীর সঙ্গে অনৈতিক সম্পর্কে জড়িয়ে পড়েন। এ ঘটনা জানতে পেরে শাশুড়ি মৌসুমী তাকে বাধা দেন। এ নিয়ে তাদের মধ্যে ঝগড়া হতো। শফিকের সঙ্গে মৌসুমী পেরে উঠতে না পেরে মোহিনীর বিরুদ্ধে মামলা দিয়ে তাকে কারাগারে পাঠান। তবে শফিক তদবির করে তাকে কারাগার থেকে বের করে আনেন এবং আবারও তার সঙ্গে অনৈতিক সম্পর্ক শুরু করেন। এ নিয়ে স্ত্রী মেহজাবিন এবং শাশুড়ি মৌসুমীর সঙ্গে শফিকের কলহ লেগেই থাকত। চার বছর আগে শাশুড়িকে হত্যার উদ্দেশ্যে শফিক তার গায়ে আগুন ধরিয়ে দেন। তার চিকিৎসা করাতেও বাধা দেওয়া হয়। দরজা-জানালা বন্ধ করে প্রায়ই শাশুড়ি মৌসুমীকে শফিক মারধর করতেন। উপকমিশনার শাহ ইফতেখার আহমেদ জানান, মামলায় যেসব অভিযোগ আনা হয়েছে সেসবের সত্যতা পাওয়া যায়নি। তবে সবকিছুই তদন্ত করে দেখা হচ্ছে। কদমতলী থানার ওসি জামাল উদ্দিন মীর বলেন, মেহজাবিনের স্বামীকেও আমরা সন্দেহের বাইরে রাখছি না। তাকেও জিজ্ঞাসাবাদ করা হবে। সম্পত্তির বিষয়ও এখানে রয়েছে। তদন্তে এসব আসবে। মেহজাবিনের খালা ইয়াসমিন জানান, পাঁচ বছর আগে পারিবারিকভাবে শফিক ও মেহজাবিনের বিয়ে হয়। এর কিছুদিন পর মেহজাবিনের আগের সম্পর্ক নিয়ে তাদের দাম্পত্য কলহের সৃষ্টি হয়। বিয়ের ছয় মাসের মাথায় মেহজাবিনের সাবেক কথিত প্রেমিক আমিনকে হত্যা করেন শফিক। এর আগে শাশুড়ি মৌসুমী ও খালাশাশুড়ি শিউলিকে দিয়ে আমিনকে তিনি ডেকে নেন। এ কারণে আমিন হত্যা মামলায় ওই দুজন ও মেহজাবিনকে আসামি করা হয়। এ মামলায় ছয় মাস কারাগারে থাকার পর জামিন পান শফিক। এরপর মোহিনীর ওপর নজর পড়ে তার। নানাভাবে তাকে উত্ত্যক্ত করতে থাকেন শফিক। বিষয়টি নিয়ে একপর্যায়ে তার বিরুদ্ধে মামলা করেন মৌসুমী। আবার তার বিরুদ্ধেও পালটা মামলা করেন শফিক। এদিকে ঢাকা মেডিকেল কলেজ হাসপাতালে চিকিৎসাধীন শফিকের দাবি, তার স্ত্রী মেহজাবিন অনেকদিন ধরে উচ্ছৃঙ্খল জীবনযাপন করে আসছিলেন। এ নিয়ে তাদের মধ্যে কলহ হতো। মা-বাবার সঙ্গেও তার সম্পর্ক ভালো ছিল না। বিভিন্ন সূত্রের দাবি, মাসুদ রানা প্রায় ২৬ বছর মধ্যপ্রাচ্যে ছিলেন। এ কারণে মৌসুমী অনৈতিক সম্পর্কে জড়িয়ে পড়েন। কয়েকজন যৌনকর্মীকে দিয়ে তিনি দীর্ঘদিন অসামাজিক কার্যকলাপ চালিয়েছেন। এমনকি নিজের দুই মেয়েকে দিয়েও তিনি দেহব্যবসা করিয়েছেন। এক সময় তার কথিত প্রেমিকের সঙ্গে মেয়ে মেহজাবিনের বিশেষ সম্পর্ক গড়ে ওঠে। তাদের অন্তরঙ্গ ভিডিও কেউ ধারণ করেন। এরপর এক রকম জোর করেই শফিকের সঙ্গে মেহজাবিনের বিয়ে দেন মৌসুমী।",https://www.jugantor.com/national/434194/%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%AC%E0%A6%BF%E0%A6%A6%E0%A7%87%E0%A6%B6%E0%A7%87-%E0%A6%A5%E0%A6%BE%E0%A6%95%E0%A6%BE%E0%A7%9F-%E0%A6%AC%E0%A7%87%E0%A6%AA%E0%A6%B0%E0%A7%8B%E0%A7%9F%E0%A6%BE-%E0%A6%B9%E0%A7%9F%E0%A7%87-%E0%A6%89%E0%A6%A0%E0%A7%87%E0%A6%A8-%E0%A6%AE%E0%A7%87%E0%A6%B9%E0%A6%9C%E0%A6%BE%E0%A6%AC%E0%A6%BF%E0%A6%A8%E0%A7%87%E0%A6%B0-%E0%A6%AE%E0%A6%BE,"২১ জুন ২০২১, ১২:০০ পিএম",1
"রিজার্ভ চুরির দুর্ধর্ষ কাহিনি","২০১৬ সালের ৫ ফেব্রুয়ারি বাংলাদেশ ব্যাংকের ইতিহাসের অন্যতম কালো দিন। ওই দিন কেন্দ্রীয় ব্যাংকের রিজার্ভ থেকে ৮ কোটি ১০ লাখ ডলার চুরি যায়। পরে জানা যায়, এ অর্থ যায় ফিলিপাইনের মাকাতি শহরে রিজাল ব্যাংকের একটি শাখায় চারটি ভুয়া হিসাবে। সেখান থেকে দ্রুত অর্থ উত্তোলন করা হয়। পরে চুরি হওয়া অর্থের মধ্যে মাত্র দেড় কোটি ডলার পুনরুদ্ধার সম্ভব হয়। এ ঘটনার বহু তদন্ত হয়। কীভাবে হয়েছিল এ ঘটনা, তা নিয়ে নানা সময়ই তদন্তে নানা বিষয় উঠে আসে। তবে শুরুটা কীভাবে হয়েছিল, তা জানলে মাথা ঘুরে যাবে। এ ঘটনার মূল হোতা বলা যায় একটি ত্রুটিযুক্ত প্রিন্টারকে। মতিঝিলে বাংলাদেশ ব্যাংকের প্রধান কার্যালয়ের দশম তলায় অত্যন্ত সুরক্ষিত ঘরের অভ্যন্তরে বসানো ছিল প্রিন্টারটি। কোটি কোটি ডলারের ট্রান্সফার ব্যাংকের বাইরে ও ভেতরে প্রবাহিত হওয়ার রেকর্ড ছাপানো হতো এটি দিয়ে। শুরুতে কর্মকর্তাদের কাছে ত্রুটিপূর্ণ এ প্রিন্টার ছিল কেবল একটি ঝামেলা। প্রযুক্তির সমস্যা ছাড়া তেমন একটা বড় ব্যাপার বলে মনে হয়নি কারও। তবে বাংলাদেশ ব্যাংক হলো দেশের কেন্দ্রীয় ব্যাংক। যারা কিনা এমন একটি দেশের মূল্যবান মুদ্রার মজুত তদারকির জন্য দায়বদ্ধ, যেখানে লাখ লাখ মানুষ দারিদ্র্যের মধ্যে বাস করে। ২০১৬ সালের ৫ ফেব্রুয়ারি সকাল ৮টা ৪৫ মিনিট থেকে প্রিন্টারটি কাজ করছিল না। কেউ আসলে বিষয়টি নিয়ে তেমন মাথাব্যথা দেখাননি। সে সময় ডিউটি ম্যানেজার ছিলেন জুবায়ের বিন হুদা। পরে তিনি পুলিশকে বলেন, ‘আমরা ধরে নিয়েছিলাম যে এটি অন্য যেকোনো দিনের মতো একটি সাধারণ সমস্যা, এর আগে এমন হয়েছে।’ আসলে বাংলাদেশ ব্যাংক যে সমস্যায় জর্জরিত, সেটিই যেন প্রথম প্রকাশ পেয়েছিল এ ঘটনার মাধ্যমে। হ্যাকাররা এর কম্পিউটার নেটওয়ার্ক ব্যবস্থায় ঢুকে পড়েছিল। আর যা কিনা এখন পর্যন্ত সর্বকালের সবচেয়ে সাহসী সাইবার হামলা ছিল। হ্যাকারদের লক্ষ্য ছিল এক বিলিয়ন ডলার বা ১০০ কোটি ডলার চুরি করা। অর্থ সরাতে হ্যাকাররা নকল ব্যাংক অ্যাকাউন্ট, দাতব্য সংস্থা, ক্যাসিনোসহ কত বিস্তৃত নেটওয়ার্ক যে ব্যবহার করেছে। এখন প্রশ্ন, কারা ছিল এই হ্যাকার? বিবিসি অনলাইনের এক প্রতিবেদনে বিস্তারিতভাবে বাংলাদেশ ব্যাংকের রিজার্ভ চুরির ঘটনাটি তুলে ধরা হয়েছে। প্রতিবেদনে বলা হয়, তদন্তকারীদের তদন্তে ডিজিটাল ফিঙ্গারপ্রিন্টগুলো কেবল এক দিকে নির্দেশ করেছে, তা হলো উত্তর কোরিয়া সরকার। যুক্তরাষ্ট্রের গোয়েন্দা সংস্থা এফবিআই জানায়, বহু বছর ধরে পরিকল্পিতভাবে এগিয়েছে উত্তর কোরিয়ার হ্যাকাররা। দলবদ্ধভাবে প্রস্তুতি নিয়ে সারা বিশ্বের নেটওয়ার্ক সিস্টেম ভেঙে অর্থ আত্মসাতের পরিকল্পনা তাদের। সাইবার সুরক্ষা ইন্ডাস্ট্রিতে উত্তর কোরিয়ার হ্যাকাররা লাজারাস গ্রুপ নামে পরিচিত। বাইবেলে লাজারাস নামে এক ব্যক্তির উল্লেখ আছে, যিনি মৃত ব্যক্তিদের মধ্য থেকে ফিরে এসেছিলেন। এ নামকেই বেছে নিয়েছে হ্যাকাররা। গ্রুপ সম্পর্কে খুব কমই জানা যায়। যদিও এফবিআই এক সন্দেহভাজন ব্যক্তির প্রতিকৃতি আঁকায়, যার নাম পার্ক জিন হিয়ক, যিনি পাক জিন-হেক ও পার্ক কোয়াং-জিন নামেও কাজ করেন। নিজেকে একজন কম্পিউটার প্রোগ্রামার হিসেবে তুলে ধরেন পার্ক জিন হিয়ক। উত্তর কোরিয়ার শীর্ষ বিশ্ববিদ্যালয়গুলোর একটি থেকে স্নাতক করেছেন তিনি। চীনা বন্দর শহর দালিয়ানে উত্তর কোরিয়ার একটি সংস্থা চোসুন এক্সপোতে কাজ করতেন। এ সংস্থা সারা বিশ্বে তাদের ক্লায়েন্টদের জন্য অনলাইন গেমিং ও জুয়ার প্রোগ্রাম তৈরি করে। দালিয়ানে থাকার সময়ই একটি ই-মেইল অ্যাড্রেস তৈরি করে জীবনবৃত্তান্ত তৈরি করেছিলেন তিনি। যোগাযোগের নেটওয়ার্ক তৈরি করতে সোশ্যাল মিডিয়া ব্যবহার করা শুরু করেন। এফবিআই জানায়, পার্ক জিন হিয়ক হলেন দিনের আলোয় প্রোগ্রামার আর রাতের অন্ধকারে দুর্ধর্ষ হ্যাকার। ২০১৪ থেকে ২০১৭ সাল পর্যন্ত সারা বিশ্বে নানা ধরনের হ্যাকিং কর্মকাণ্ডে যুক্ত ছিলেন তিনি। ধরা পড়লে তাঁর অন্তত ২০ বছরের কারাদণ্ড হবে। তবে পার্ক কিন্তু রাতারাতি একজন হ্যাকার হয়ে ওঠেননি। তিনি উত্তর কোরিয়ার হাজার হাজার তরুণের মধ্যে একজন, যাঁকে শৈশব থেকেই সাইবারযোদ্ধা বানানোর জন্য প্রস্তুতি চলছে। প্রতিভাধর গণিতবিদেরা ১২ বছর বয়সে স্কুল থেকে তাঁকে নিয়ে এসে রাজধানীতে পাঠান। সেখানে তাঁকে সকাল থেকে রাত অবধি নিবিড় প্রশিক্ষণ দেওয়া হয়। আবারও যাই ওই প্রিন্টারের কাছে। ব্যাংকের কর্মীরা যখন প্রিন্টারটি পুনরায় চালু করেন, তখন তাঁরা কিছু উদ্বেগজনক বিষয় লক্ষ করেন। তাঁরা বুঝতে পারেন, যুক্তরাষ্ট্রের ফেডারেল রিজার্ভে জরুরি বার্তা গেছে সেখান থেকে। বাংলাদেশ ব্যাংক থেকে প্রায় ১০০ বিলিয়ন ডলার ছাড় করতে ফেডের কাছে নির্দেশনা গেছে। বাংলাদেশ ব্যাংকের পক্ষ থেকে দ্রুত যোগাযোগের চেষ্টা করা হয়। তবে এ ক্ষেত্রে বাদ সাধে সময়টা। হ্যাকাররা ঘটনা ঘটায় মূলত বাংলাদেশ সময় বৃহস্পতিবার রাত আটটায়, সে সময় ছিল নিউইয়র্কে বৃহস্পতিবার সকাল। অর্থাৎ বাংলাদেশে ব্যাংকিং কার্যক্রম বন্ধ ছিল, কিন্তু যুক্তরাষ্ট্রে তখন সব কার্যক্রম চলছে। অন্যদিকে, শুক্র ও শনিবার বাংলাদেশে সাপ্তাহিক ছুটি। শনিবার যখন বাংলাদেশে চুরিটি উদ্‌ঘাটন শুরু হয়, এর মধ্যে আবার নিউইয়র্কের সাপ্তাহিক ছুটি শুরু হয়ে যায়। এখানে হ্যাকাররা আরও একটি বুদ্ধি খাটায়। একবার যখন তারা ফেড থেকে অর্থ স্থানান্তর করতে পারে, তখন তাদের এটি অন্য কোথাও প্রেরণের প্রয়োজন ছিল। তারা এই জায়গা হিসেবে ফিলিপাইনের ম্যানিলাকে বেছে নেয়। কারণ, ২০১৬ সালের ৮ ফেব্রুয়ারি সোমবার ছিল লুনার ইয়ারের প্রথম দিন। এশিয়ায় ছুটির দিন। অর্থাৎ যুক্তরাষ্ট্র ও বাংলাদেশের ছুটি ও সময়ের ব্যবধানকে কাজে লাগিয়ে পাঁচটা দিন হাতে পেয়েছিল হ্যাকাররা। ধারণা করা হয়, কয়েক বছর ধরে এই হ্যাকিংয়ের পরিকল্পনা করেছিল লাজারাস গ্রুপ।",https://www.prothomalo.com/business/bank/%E0%A6%B0%E0%A6%BF%E0%A6%9C%E0%A6%BE%E0%A6%B0%E0%A7%8D%E0%A6%AD-%E0%A6%9A%E0%A7%81%E0%A6%B0%E0%A6%BF%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%A7%E0%A6%B0%E0%A7%8D%E0%A6%B7-%E0%A6%95%E0%A6%BE%E0%A6%B9%E0%A6%BF%E0%A6%A8%E0%A6%BF,"২১ জুন ২০২১, ১১: ৪৬",1
"তিন কেন্দ্রে ফাইজারের টিকা দেওয়া শুরু",রাজধানীর তিনটি কেন্দ্রে আজ সোমবার সকাল থেকে ফাইজারের টিকা দেওয়া শুরু হয়েছে। সকাল সাড়ে নয়টার দিকে বঙ্গবন্ধু শেখ মুজিব মেডিকেল বিশ্ববিদ্যালয়ে টিকাদান কর্মসূচির উদ্বোধন করা হয়। এ ছাড়াও শেখ রাসেল গ্যাস্ট্রোলিভার হাসপাতাল ও কুর্মিটোলা জেনারেল হাসপাতালে টিকা দেওয়া হচ্ছে। চীনে অধ্যয়নরত বাংলাদেশি শিক্ষার্থীরা চলমান টিকা কার্যক্রমে অগ্রাধিকার পাবেন। এ ছাড়া তিন কেন্দ্রে প্রাথমিকভাবে কিছু মানুষকে ফাইজারের টিকা দেওয়া হবে। এই টিকা গ্রহীতাদের সাত থেকে ১০ দিন পর্যবেক্ষণে রাখা হবে। এই সময়ে বড় কোনো সমস্যা দেখা না দিলে এই টিকা দেওয়ার পরিমাণ বাড়ানো হবে। ফাইজারের এক লাখের কিছু বেশি টিকা বাংলাদেশ পেয়েছে করোনার টিকা সংগ্রহ ও বিতরণের বৈশ্বিক উদ্যোগ কোভ্যাক্স থেকে। এই টিকা অতি শীতল তাপমাত্রায় সংরক্ষণ করতে হয়। দেশে শুধু ঢাকা শহরেই এই টিকা দেওয়া হবে। দেশে এখন অক্সফোর্ড-অ্যাস্ট্রাজেনেকার টিকার দ্বিতীয় ডোজ দেওয়া চলছে। গতকাল শনিবার থেকে চীনের সিনোফার্মের টিকার প্রথম ডোজ টিকা দেওয়া শুরু হয়েছে। ফাইজারের টিকা দেওয়া শুরুর পরে এক সঙ্গে তিন ধরনের টিকা দেওয়া চলছে।,https://www.prothomalo.com/bangladesh/capital/%E0%A6%A4%E0%A6%BF%E0%A6%A8-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87-%E0%A6%AB%E0%A6%BE%E0%A6%87%E0%A6%9C%E0%A6%BE%E0%A6%B0%E0%A7%87%E0%A6%B0-%E0%A6%9F%E0%A6%BF%E0%A6%95%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%B6%E0%A7%81%E0%A6%B0%E0%A7%81,"২১ জুন ২০২১, ১১: ৪৮",1
"এসএমই খাতের জন্য বাজেটে কিছুই নেই","করোনা মহামারিতে দেশব্যাপী লকডাউন আরোপের পর ক্ষুদ্র ও মাঝারি শিল্প (এসএমই) খাতই সবচেয়ে বেশি ক্ষতিগ্রস্ত হয়েছে। তবে, আংশিকভাবে লকডাউনের বিধিনিষেধ প্রত্যাহার করার পর কুটির, অতিক্ষুদ্র, ক্ষুদ্র ও মাঝারি শিল্প (সিএমএসএমই) প্রতিষ্ঠানগুলোর জন্য সবচেয়ে বড় সমস্যা হয়ে দাঁড়ায় ঘুরে দাঁড়ানোর জন্য প্রয়োজনীয় তহবিলের অভাব। ঋণের জন্য মরিয়া হয়ে থাকা সিএমএসএমইদের প্রণোদনা প্যাকেজের আওতায় তহবিল দিতে অনিচ্ছুক ব্যাংকগুলোর জন্য একটি ক্রেডিট গ্যারান্টি স্কিম চালু করা হয়। কিন্তু, ব্যাংকের কঠিন শর্তের কারণে এই উদ্যোগটি আকর্ষণ হারায়। ১ জুলাই থেকে শুরু হতে যাওয়া নতুন অর্থবছরের প্রস্তাবিত বাজেটও এ ক্ষেত্রে হতাশা বাড়িয়েছে। কারণ অর্থনীতির ভিত্তি হিসেবে বিবেচিত এই খাতের উন্নয়নে সেখানে কোনো উপযুক্ত ব্যবস্থার কথা বলা হয়নি। সরকার সিএমএসএমইদের সহায়তা করতে ২৩ হাজার কোটি টাকার প্রণোদনা প্যাকেজ চালু করেছিল। কিন্তু, ব্যাংকগুলোতে এসব প্রতিষ্ঠানগুলোর কাছে তহবিল পৌঁছে দেওয়ার জন্য প্রয়োজনীয় অবকাঠামো না থাকায় এবং তারা এ বিষয়টির প্রতি খুব একটা নজর না দেওয়ায় অতি সাম্প্রতিককাল বাদ দিলে এই প্যাকেজের আওতায় খুব বেশি পরিমাণ ঋণ বিতরণ করা হয়নি। তবে, শুধু প্রণোদনা প্যাকেজটিই সিএমএসএমইদের অসন্তোষের কারণ নয়। বিশেষজ্ঞদের মতে, এ খাতের উন্নয়নের জন্য পরোক্ষ উদ্যোগ হিসেবে আগামী অর্থবছরের বাজেটে কর কমানোর প্রস্তাবটি সিএমএসএমইদের ব্যবসার পুনর্জাগরণ ঘটানোর জন্য যথেষ্ট নয়। প্রস্তাবিত বাজেট থেকে কৃষি খাত, তথ্য প্রযুক্তি সংক্রান্ত শিল্প, নারী উদ্যোক্তা এবং বড় শিল্পের জন্য ব্যাকওয়ার্ড লিংকেজ হিসেবে কাজ করছে এমন কিছু সিএমএসএমই কিছুটা উপকৃত হতে পারে। তবে, গ্রামীণ সিএমএসএমই- যারা প্রায় দক্ষ এবং অদক্ষ কর্মীদেরকে নিয়োগ দেয়, তারা এসব প্রস্তাবিত উদ্যোগ থেকে কোনো সুবিধা পাবে না। অর্থনীতিবিদ, ব্যবসায়ী এবং ট্রেড বডির নেতারা এ খাতের জন্য ২০ হাজার কোটি থেকে ৩০ হাজার কোটি টাকার নগদ অর্থ সহায়তার দাবি জানান। সিএমএসএমই ব্যবসার পরিচালকরা বলেছেন, প্রায় ১৫ শতাংশ সিএমএসএমই প্রতিষ্ঠান বর্তমানে বন্ধ আছে ও ৫০ শতাংশ আর্থিক সহায়তার অভাবে টিকে থাকার জন্য সংগ্রাম করছে। মহামারির কারণে সর্বাধিক পরিমাণ মানুষ সিএমএসএমই খাত থেকে চাকরি হারিয়েছেন এবং তাদেরকে চাকরির বাজারে ফিরিয়ে আনাটা সরকারের জন্য বড় একটি চ্যালেঞ্জ। গবেষণা প্রতিষ্ঠান সেন্টার ফর পলিসি ডায়লগের (সিপিডি) গবেষণা পরিচালক খোন্দকার গোলাম মোয়াজ্জেম বলেন, ‘যেহেতু তাদের হাতে কোনো টাকা নেই এবং তাদের যারা ধার দিতেন- তাদের হাতেও টাকা নেই, তাই সিএমএসএমইদের এখন প্রয়োজন নগদ অর্থ সহায়তা।’ তিনি সিএমএসএমইদের জন্য ৩০ হাজার কোটি টাকার একটি দ্বিতীয় প্রণোদনা প্যাকেজ চালুর প্রস্তাব দেন, যাতে প্রতিষ্ঠানগুলোর কাছে নগদ অর্থের প্রবাহ বাড়ে। খোন্দকার গোলাম মোয়াজ্জেম বলেন, ‘এই তহবিলের মোট পরিমাণের ৩০ শতাংশ উদ্যোক্তাদের কাছে যাওয়া উচিৎ।’ তিনি ব্যাংকের পাশাপাশি বেসরকারি সংস্থা (এনজিও) ও ক্ষুদ্র-অর্থনৈতিক সংস্থাগুলোকেও (এমএফআই) ঋণ বিতরণের কাজে সংযুক্ত করার সুপারিশ করেন। বাংলাদেশে প্রায় এক কোটি সিএমএসএমই আছে, যারা বেসরকারি খাতের প্রায় ৯০ শতাংশ কর্মসংস্থান করে থাকে এবং মহামারি আঘাত হানার আগে এই খাত থেকে মোট দেশজ উৎপাদনের (জিডিপি) ২৫ শতাংশ আসতো। মে পর্যন্ত ২৩ হাজার কোটি টাকার প্রণোদনা তহবিলের মাত্র ৭২ শতাংশ বিতরণ করা হয়েছে। ইতোমধ্যে বড় শিল্প খাতের জন্য বরাদ্দ করা প্রণোদনা প্যাকেজের ১০০ শতাংশই বিতরণ করা হয়েছে। সম্ভাব্য ঋণগ্রহীতারা ব্যাংকের দেওয়া শর্তগুলো পালন করতে পারেন না দেখে তারা (ব্যাংক) সিএমএসএমইদের প্রণোদনা প্যাকেজ থেকে ঋণ দেওয়ার ক্ষেত্রে অনীহা দেখায়। তাদের (সিএমএসএমই) একটি অংশের ব্যাংক অ্যাকাউন্ট নেই এবং তারা এনজিও ও এমএফআই থেকে ঋণ নিয়ে অভ্যস্ত। ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজের (এফবিসিসিআই) প্রেসিডেন্ট জসিম উদ্দিন গত শনিবার সিপিডি’র একটি অনুষ্ঠানে বলেন, ‘আমরা অতি ক্ষুদ্র প্রতিষ্ঠানগুলোকে ঋণ দিতে পারিনি।’ কুটির ও অতিক্ষুদ্র শিল্প প্রতিষ্ঠানগুলোর জন্য ২০ হাজার কোটি টাকার নগদ অর্থ সাহায্যের ব্যবস্থা করার জন্য তিনি সরকারকে অনুরোধ করেন। তিনি জানান, ব্যাংক ছাড়াও ট্রেড বডি ও চেম্বারগুলোকে ঋণ দেওয়ার কাজে ব্যবহার করা যেতে পারে, কারণ তারা স্থানীয় ট্রেড এসোসিয়েশনের সঙ্গে নিবন্ধিত। যেহেতু বেশিরভাগ সিএমএসএমই এখনো অর্থনৈতিক মন্দার কারণে সৃষ্ট ক্ষয়ক্ষতিগুলো কাটিয়ে উঠতে পারেনি, তাই তিনি ঋণ পরিশোধের সময়সীমাকে ৩০ জুন থেকে বাড়িয়ে ৩১ ডিসেম্বর করার আহ্বান জানান। বাংলাদেশ এসএমই ওনার্স অ্যাসোসিয়েশনের সভাপতি আলী জামান বলেন, ‘বাজেটে বর্ণিত উদ্যোগগুলো সিএমএসএমই খাতকে সুরক্ষিত করার জন্য যথেষ্ট নয়।’ তিনি আরেকটি বড় আকারের তহবিল চালুর পরিবর্তে আগের প্যাকেজ থেকে সঠিকভাবে ঋণ বিতরণ নিশ্চিত ও এ সংক্রান্ত নীতিমালাকে সহজ করার সুপারিশ করেন। যাতে ক্ষতিগ্রস্ত সিএমএসএমইগুলো সেখান থেকে ঋণ নিতে পারে। বিক্রির ক্ষেত্রে গতিশীলতা ফিরিয়ে আনতে আগামী দুই বছর সিএমএসএমইদের ওপর প্রযোজ্য পাঁচ শতাংশ ভ্যাট প্রত্যাহারের দাবি জানান তিনি। সংজ্ঞা অনুযায়ী, যেসব প্রতিষ্ঠানের পরিশোধিত মূলধন ৩০ কোটি টাকা বা তার চেয়ে কম, তাদেরকে ক্ষুদ্র শিল্প প্রতিষ্ঠান হিসেবে বিবেচনা করা হয়। এ কারণে, অনেক বড় ও সমন্বিত শিল্পপ্রতিষ্ঠানের অঙ্গ সংগঠনগুলো সিএমএসএমইদের জন্য নির্ধারিত সুবিধাগুলো উপভোগ করে থাকে। ‘প্রকৃত ক্ষতিগ্রস্ত প্রতিষ্ঠানগুলোর কাছে সুবিধাগুলো পৌঁছে দেওয়ার জন্য পরিশোধিত মূলধনের সর্বোচ্চ পরিমাণটি ১০ কোটি টাকা হওয়া উচিৎ’, বলেন জামান। পলিসি রিসার্চ ইন্সটিটিউটের নির্বাহী পরিচালক আহসান এইচ মনসুর বলেন, ‘সরকারের উচিৎ ছিল প্রস্তাবিত বাজেটে সিএমএসএমইদের জন্য একটি উল্লেখযোগ্য পরিমাণ তহবিল বরাদ্দ করা।’ ‘নতুন তহবিলটিতে ২০ হাজার কোটি থেকে ৩০ হাজার কোটির মধ্যে যে কোনো পরিমাণ টাকা থাকতে পারে। এই তহবিলের অর্ধেক অনুদান হিসেবে দেওয়া উচিৎ’, বলেন তিনি। মনসুর ঋণের ক্ষেত্রে চার শতাংশ ভর্তুকি অব্যাহত রাখা এবং ঋণ পরিশোধের সময়সীমা বাড়ানোরও আহ্বান জানান। আন্তর্জাতিক মুদ্রা তহবিলের সাবেক কর্মকর্তা মনসুরের মতে, কেন্দ্রীয় ব্যাংক সিএমএসএমইদের জন্য দুই হাজার কোটি টাকার ক্রেডিট গ্যারান্টি স্কিম চালু করেছে। কিন্তু এই উদ্যোগটি এ পর্যন্ত কার্যকারিতা দেখাতে পারেনি। তিনি মনে করেন, আর্থিক প্রতিষ্ঠানগুলো যাতে ঋণ দিতে উৎসাহী হয়, সেজন্য আরও কার্যকর সুরক্ষামূলক ব্যবস্থা চালু করতে হবে। মনসুর বলেন, ‘সব ঝুঁকি ব্যাংকের ওপর চাপানো উচিৎ নয়।’ আরেকটি গুরুত্বপূর্ণ বিষয় হচ্ছে, তহবিলের প্রবাহের জন্য শুধুমাত্র ব্যাংকের ওপর নির্ভরশীলতা। বেশিরভাগ ব্যাংক এসএমই খাতে খুব একটা নজর দিচ্ছে না এবং তাদের কাছে পৌঁছানোর মতো উপযুক্ত অবকাঠামোও ব্যাংকগুলোর নেই। কিছু ব্যাংক ট্রেড ফাইনান্সিং ও কিছু ব্যাংক কর্পোরেট ব্যাংকিংয়ের ওপর নজর দিচ্ছে। ফলস্বরূপ, এ খাতের ঋণদাতাদের প্রণোদনা প্যাকেজের ভাগটি বিতরণ করতে মূলত এনজিও ও এমএফআইদের ওপর নির্ভর করতে হচ্ছে। কিন্তু, ব্যাংকের চেয়ে এমএফআইদের পরিচালনা খরচ বেশি এবং তারা (এমএফআই) ঋণগ্রহীতাদের নয় শতাংশ হারে ঋণ দিতে পারে না। মনসুর আগে বলেছিলেন, এ কারণে যেসব ব্যাংক সিএমএসএমই খাতে নজর দিচ্ছে, তাদেরকে একটি কার্যকর ক্রেডিট গ্যারান্টি স্কিমের প্রচলনের মাধ্যমে ঋণ বিতরণের জন্য অধিক পরিমাণে তহবিল দেওয়া উচিৎ ছিল। ‘সুদের ক্ষেত্রে আরও ভর্তুকি, একটি কার্যকর ক্রেডিট গ্যারান্টি স্কিম, ব্যাংক, এনজিও ও এমএফআইদের মাঝে চুক্তি স্বাক্ষর এবং প্রযুক্তির ব্যবহারের মাধ্যমে সিএমএসএমইদের কাছে তাদের জন্য অতীব গুরুত্বপূর্ণ তহবিলগুলো পৌঁছে দেওয়া যেতে পারে’, বলেন তিনি।",https://www.thedailystar.net/bangla/%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%96%E0%A6%AC%E0%A6%B0/%E0%A6%8F%E0%A6%B8%E0%A6%8F%E0%A6%AE%E0%A6%87-%E0%A6%96%E0%A6%BE%E0%A6%A4%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AC%E0%A6%BE%E0%A6%9C%E0%A7%87%E0%A6%9F%E0%A7%87-%E0%A6%95%E0%A6%BF%E0%A6%9B%E0%A7%81%E0%A6%87-%E0%A6%A8%E0%A7%87%E0%A6%87-232949,"১০:০৩ পূর্বাহ্ন, জুন ২১, ২০২১",1
"চট্টগ্রামের ৪ জায়গা হঠাৎ করোনার ‘হটস্পট’, সংক্রমণ বাড়ছে তুমুল গতিতে","চট্টগ্রামের ১১ উপজেলায় সর্বশেষ ২৪ ঘন্টায় ৬৯ জন করোনা পজিটিভ শনাক্ত হয়েছেন। যার মধ্যে ৫৭ জনই উত্তর চট্টগ্রামের ৪ উপজেলার। করোনা শনাক্তের হিসেবে এই দিন চট্টগ্রাম মহানগরে করোনা পজিটিভ হওয়া রোগীর সংখ্যাকেও ছাড়িয়ে গেছে উপজেলা পর্যায়ে করোনা পজিটিভ শনাক্তের এই সংখ্যা। গত এক সপ্তাহে ধরে উদ্বেগজনক হারে উপজেলা পর্যায়ে সংক্রমণ বাড়ছে— এমনটাই জানা গেছে সংশ্লিষ্টদের সাথে কথা বলে। এর মধ্যে উত্তর চট্টগ্রামের ফটিকছড়ি, হাটহাজারী, সীতাকুণ্ড ও মিরসরাই উপজেলায় সংক্রমণ ছড়াচ্ছে বেশি। শহরের সাথে লাগোয়া হওয়ায় শহরের সঙ্গে নিয়মিত যোগাযোগ ও বিভিন্ন কারণে এসব উপজেলায় সারাদেশের মানুষের অবাধ যাতায়াতের কারণেই দ্রুত সংক্রমণ ছড়িয়ে পড়ছে বলে মনে করছেন সংশ্লিষ্টরা। সর্বশেষ ২৪ ঘন্টায় ফটিকছড়িতে করোনা পজিটিভ শনাক্ত হয়েছেন ৩০ জন, হাটহাজারীতে ৪ জন, সীতাকুণ্ডে ১৩ জন ও মিরসরাইয়ে ১০ জন। এর আগের দুই দিনে ফটিকছড়িতে পজিটিভ শনাক্ত হয়েছেন ৩১ জন, হাটহাজারীতে ৩০ জন, সীতাকুন্ডে ২৪ জন ও মিরসরাইয়ে ১৪ জন। হঠাৎ করে চট্টগ্রাম শহরের কাছাকাছি এই চার উপজেলায় করোনাভাইরাস সংক্রমণের বিষয়ে জানতে চাইলে চট্টগ্রাম জেলা সিভিল সার্জন ডা. সেখ ফজলে রাব্বী চট্টগ্রাম প্রতিদিনকে বলেন, ‘উপজেলাগুলোর মধ্যে ফটিকছড়ি, হাটহাজারী, সীতাকুণ্ড ও মিরসরাইয়ে বেশি করোনা পজিটিভ শনাক্ত হচ্ছে গত কিছুদিন ধরে। ক্ষেত্রবিশেষে শনাক্তের সংখ্যা ওঠানামা করলেও এসব উপজেলায় যে সংক্রমণ একটু বেশিই হচ্ছে তা বোঝা যাচ্ছে।’ এই ৪ উপজেলার মধ্যে সবচেয়ে বেশি সংক্রমণ হচ্ছে ফটিকছড়িতে। গত তিন দিনে প্রতিদিনই উর্ধ্বমুখী হারে এই উপজেলায় বেড়েছে করোনা পজিটিভ শনাক্তের সংখ্যা। এছাড়া চট্টগ্রামে ভারতীয় ডেল্টা ভ্যারিয়েন্টের যে দুজন রোগী পাওয়া গিয়েছিল তাদেরও একজন এই উপজেলার বাসিন্দা ছিলেন। ফটিকছড়ির বর্তমান পরিস্থিতি সম্পর্কে জানতে চাইলে ফটিকছড়ি উপজেলা স্বাস্থ্য কর্মকর্তা ডা. ইমরুল কায়সার বলেন, ‘গত বেশ কিছুদিন ধরে এখানে অনেক করোনা পজিটিভ রোগী পাওয়া যাচ্ছে। আমাদের উপজেলায় ২০ শয্যার একটা হাসপাতাল আছে কোভিড ডেডিকেটেড। যার প্রায় সব সিটেই রোগী আছে। কারও উপসর্গ বেশি থাকলে আমরা শহরে পাঠাচ্ছি।’ হাটহাজারী উপজেলা স্বাস্থ্য কমপ্লেক্সের ইএমও ডা. খালেদ বলেন, ‘গত সপ্তাহে একদিনে আমরা ৩৪টি নমুনা সংগ্রহ করেছিলাম। এর মধ্যে ২১ জনই পজিটিভ শনাক্ত হয়েছেন। অর্থাৎ ৬১ শতাংশের বেশি হচ্ছে পজিটিভ শনাক্তের হার। তবে উচ্চমাত্রার সংক্রমণ হলেও এখানে মৃত্যুহার কম।’ চট্টগ্রামের এই চার উপজেলায় হঠাৎ সংক্রমণ বাড়ার কারণ সম্পর্কে জানতে চাইলে জেলা সিভিল সার্জন ডা. সেখ ফজলে রাব্বী বলেন, এই উপজেলাগুলো শহরের সাথে লাগোয়া হওয়ার ফলে শহরে নিয়মিত যাতায়াত আছে এসব এলাকার মানুষের। এছাড়া বিভিন্ন এলাকার মানুষের আসা-যাওয়া বেশি এই চার উপজেলায়। উত্তর বঙ্গ থেকেও এসব এলাকায় প্রচুর লোকজন কাজ করতে আসে।’ তিনি বলেন, ‘সংক্রমণ রোধে সচেতনতা বাড়াতে হবে এবং এটা স্থানীয় পর্যায় থেকেই নিশ্চিত করতে হবে।’",https://ctgpratidin.com/%e0%a6%9a%e0%a6%9f%e0%a7%8d%e0%a6%9f%e0%a6%97%e0%a7%8d%e0%a6%b0%e0%a6%be%e0%a6%ae%e0%a7%87%e0%a6%b0-%e0%a7%aa-%e0%a6%9c%e0%a6%be%e0%a7%9f%e0%a6%97%e0%a6%be-%e0%a6%b9%e0%a6%a0%e0%a6%be%e0%a7%8e/,২১ জুন ২০২১ ১০:০০ পূর্বাহ্ন,1
"কলাবাগানে ইংরেজি মিডিয়ামের ছাত্রীকে ধর্ষণের পর হত্যার অভিযোগ, আটক ৪","রাজধানীর কলাবাগানে মাস্টারমাইন্ড স্কুলের এক শিক্ষার্থীকে (১৭) ধর্ষণের পর হত্যার অভিযোগ উঠেছে। চার বন্ধু গ্রুপ স্টাডির কথা বলে তাকে বাসায় ডেকে নেয়। পুলিশ এ ঘটনায় জড়ির থাকার অভিযোগে নিহত শিক্ষার্থীর ছেলেবন্ধুসহ চারজনকে আটক করেছে। রাজধানীর একটি হাসপাতাল থেকে নিহতের মৃতদেহ উদ্ধারের পর ঢাকা মেডিকেল কলেজ মর্গে ময়নাতদন্তের জন্য প্রেরণ করা হয়েছে। পুলিশ জানায়, গ্রুপ স্টাডির কথা বলে মেয়েটিকে সেই বন্ধু বাসায় ডেকে নেয়ার পর সে এবং তার বন্ধুরা মিলে তাকে গণধর্ষণ করে । এরপর নিজেরাই তাকে হাসপাতালে নিয়ে যায়। সেখানে মেয়েটির মৃত্যু হলে ডাক্তাররা পুলিশকে জানায়। ঢাকা মেট্রোপলিটন পুলিশের ডেপুটি কমিশনার (রমনা বিভাগ) সাজ্জাদুর রহমান জানান, ""মৃত্যুর কারণ সম্পর্কে আমরা এখনো নিশ্চিত হতে পারিনি । ময়নাতদন্তের রিপোর্ট হাতে এলে নিশ্চিতভাবে বলা সম্ভব। কেস ফাইলের প্রস্তুতি নেয়াই আছে।"" পুলিশ মেয়েটির মৃতদেহ আনোয়ার খান মডার্ন মেডিকেল কলেজ হাসপাতাল থেকে ঢাকা মেডিকেল কলেজ হাসপাতালের মর্গে প্রেরণ করেছে। ঢাকা মেট্রোপলিটান পুলিশ নিউ মার্কেট জোনের অতিরিক্ত ডেপুটি কমিশনার এহসানুল ফেরদৌস জানান, ""পুলিশ ইতোমধ্যে প্রধান অভিযুক্ত এবং আরও তিনজনকে ঘটনার সাথে সংশ্লিষ্টতায় জিজ্ঞাসাবাদের জন্য গ্রেফতার করেছে। যদিও এটি আসলেই ধর্ষণের ঘটনা ছিল কিনা সে বিষয়ে পুরোপুরি নিশ্চিত হতে হবে। কলাবাগান পুলিশ স্টেশন তদন্তের প্রস্তুতি গ্রহণ করছে।""  ",https://archive.vn/OBP7T#selection-605.0-631.321,"৮ জানুয়ারি, ২০২১",0
"‘নির্দোষ’কে ‘ধর্ষক’ বানানোয় মিডিয়া, বাহিনী ও মব-এর ভূমিকা","গত ৭ জানুয়ারি সংবাদমাধ্যমে খবর প্রকাশিত হয়, রাজধানীর কলাবাগান থানা এলাকায় ‘ও’ লেভেল পড়ুয়া এক কিশোরীকে ধর্ষণের পর হত্যা করা হয়েছে। নিহতের নাম আনুশকাহ নূর আমিন (১৮)। এ ঘটনায় ওই দিনই চার তরুণকে ধানমন্ডির একটি হাসপাতাল থেকে আটক করে পুলিশ। তরুণরা আনুশকাকে রক্তাক্ত অবস্থায় হাসপাতালে নিয়ে এসেছিলো। যদিও হাসপাতালে আনার পর চিকিৎসকরা জানান, সেখানে পৌঁছার আগেই মেয়েটি মারা গেছে। এই ঘটনার পর পুলিশ কিভাবে ঘটনাটি সাংবাদিকদের কাছে তুলে ধরেছে, মিডিয়ায় কিভাবে এ সংক্রান্ত খবর পরিবেশিত হয়েছে এবং এর ভিত্তিতে কিভাবে সামাজিক মাধ্যমে সাধারণ মানুষ (mob) প্রতিক্রিয়া দেখিয়েছে- এসবের কিছু কিছু চিত্র আমরা এই লেখায় দেখবো। পুলিশ কী জানিয়েছে: সর্বশেষ পুলিশ জানিয়েছে, চার সন্দেহভাজনের মধ্যে একমাত্র দিহান ছাড়া বাকি তিনজনকে ছেড়ে দেয়া হয়েছে। এ বিষয়ে ৯ জানুয়ারি বাংলাট্রিবিউনকে রমনা জোনের উপ-পুলিশ কমিশনার সাজ্জাদ হোসেন যা বলেছে তার কিছু অংশ তুলে দেয়া হলো– “সাজ্জাদ হোসেন বলেন, প্রাথমিকভাবে ধর্ষণের সঙ্গে জড়িত থাকার প্রমাণ পাওয়া যায়নি দিহানের তিন বন্ধুর বিরুদ্ধে। শুক্রবার রাতেই তাদের জিজ্ঞাসাবাদের পর ছেড়ে দেওয়া হয়। এছাড়া মামলার এজাহারে ও দিহান ছাড়া অন্য কাউকে আসামি করা হয়নি। তাদের বিরুদ্ধে জড়িত থাকার কোনও সত্যতা না পাওয়ায় তাদের ছেড়ে দেওয়া হয়। মুচলেকা দিয়ে পরিবারের সদস্যদের কাছে তুলে দেওয়া হয় ৩ জনকে। তবে তদন্তের স্বার্থে যে কোনও তথ্যের জন্য জিজ্ঞাসাবাদে তাদের ডাকা হতে পারে বলেও জানান সাজ্জাদ হোসেন।” কিন্তু ঘটনার একদম শুরুতে পুলিশের পক্ষ থেকে জানানো হয়েছিলো উল্টো তথ্য। তখন পুলিশ কী বলেছিলো দেখুন দ্য বিজনেস স্ট্যান্ডার্ড এর নিন্মোক্ত প্রতিবেদনে— অর্থাৎ, পুলিশ ঘটনার প্রথমে সংবাদমাধ্যমকে জানিয়েছিলো, সন্দেহভাজন হিসেবে আটক চারজন মিলে মেয়েটিকে গণধর্ষণ করে। অবশ্য পুলিশের এমন বক্তব্য বিজনেস স্ট্যান্ডার্ড ছাড়া অন্য কোনো সংবাদমাধ্যমে এখন আর পাওয়া যায়নি (১০ জানুয়ারি অনলাইনে খোঁজা হয়েছে)। ৮ জানুয়ারি সময় টিভির ওয়েবসাইটে একটি প্রতিবেদনের শিরোনাম ছিলো, “রাজধানীতে স্কুলছাত্রীকে গণধর্ষণ-হত্যা: আগেও একই ঘটনা ঘটিয়েছে অভিযুক্তরা”। অর্থাৎ, ধর্ষণ ও হত্যা মামলা একমাত্র আসামি এবং তার সাথে আটক হওয়া তিন সন্দেহভাজনের সবাই গণধর্ষণ এবং হত্যার মতো ‘একই রকম’ ঘটনা ঘটিয়েছিলো- এমনটাই বুঝা যাচ্ছে এই শিরোনাম থেকে। শিরোনামের তথ্যটির সাথে সংশ্লিষ্ট একটি প্যারা আছে পুরো রিপোর্টে (ইন্ট্রো ছাড়া)। সেই প্যারাটি হলো– “নির্যাতিতার মা বলেন, আমার মেয়ের বান্ধবীর ভাই আমাকে বলেছে ওই ছেলেকে তারা চেনে। ওই ছেলে আগেও এরকম ঘটনা ঘটিয়েছে। ওর আচরণ ভাল না।” কিন্তু এই প্যারায় দেখা যাচ্ছে, নিহতের মা “আগেও এরকম ঘটনা” ঘটাবার অভিযোগ করছেন মূল অভিযুক্ত দিহানের বিরুদ্ধে। কিন্তু সময় টিভির প্রতিবেদনের শিরোনাম এবং ইন্ট্রোতে ‘অভিযুক্তরা’ লেখা হয়েছে। অর্থাৎ, “আগেও এরকম ঘটনা” ঘটানোর দায় বাকি তিনজনের ওপর চাপিয়ে দেয়া হয়েছে ভুলভাবে; নিহতের মায়ের পক্ষ থেকে তাদের বিরুদ্ধে এমন কোনো অভিযোগ করা হয়নি। আরও লক্ষ্যণীয়, সময় টিভির শিরোনামটি ‘উপসংহারমূলক’। “আগেও একই ঘটনা ঘটিয়েছে অভিযুক্তরা” এটা নিশ্চিত তথ্য আকারে তুলে ধরা হয়েছে। নিহতের স্বজনের অভিযোগ আকারে নয়। দিহান সংক্রান্ত খবরের কভারেজে আরও একটি বিষয় লক্ষ্য করার মতো। ৮ জানুয়ারি সারাবাংলা ডটনেট এর একটি প্রতিবেদন দেখুন এখানে। খবরে দেখা যাচ্ছে, রমনা জোনের উপ কমিশনার (ডিসি) সাজ্জাদুর রহমান সাংবাদিকদের এক অনুষ্ঠানে বলছেন, আনুশকা ধর্ষণের শিকার কিনা তা ফরেনসিক পরীক্ষায় জানা যাবে। কিন্তু একই দিন প্রকাশিত সময় টিভির একাধিক প্রতিবেদনে দিহানের নামের সাথে ‘ধর্ষক’ শব্দটি লিখেছে। যদিও পরে ময়নাতদন্তকারীরা জানিয়েছেন যে, তারা ধর্ষণের আলামত পেয়েছেন। দেখুন প্রথম আলোর এই প্রতিবেদন। সাধারণ মানুষের আদালত: আইনশৃঙ্খলা বাহিনীর কারো কারো বরাতে কিছু সংবাদমাধ্যমের খবরে যখন ধারণা দেয়া হয়েছে যে, দিহান এবং তার তিন বন্ধুর সবাই “ধর্ষক”, এরপরই শুরু হয় সাধারণ মানুষের ‘আদালতের বিচারিক কার্যক্রম’। সামাজিক মাধ্যমে দিহানের সাথে তার বন্ধুদের ছবি এবং ফেসবুক আইডির স্ক্রিনশট নিয়ে ছড়িয়ে দেয়া হয়েছে পেইজে পেইজে। তাদের পরিবার পরিজনকে হেয় করে পোস্ট দেয়া হয়েছে অসংখ্য প্রোফাইল ও আইডি থেকে। অন্য মানুষজন এসব ‘ধর্ষকদের’ এবং তাদের স্বজন পরিজনের প্রতি জানিয়েছেন ঘৃণা। অনেক জায়গায় আইন নিজের হাতে তুলে নিয়ে “এসব ধর্ষকদের’ শায়েস্তা করার আহ্বান জানানো হয়েছে। নমুনা হিসেবে একটি ভাইরাল ফেসবুক পোস্টের স্ক্রিনশট দেখুন নিচে– নিচের স্ক্রিনশটের মাঝখানের অংশটি ফেসবুকে ‘ফটো সার্চ’ দিয়ে নেয়া। এমন অসংখ্য পোস্টে দিহানে সাথে তার বন্ধুদের ছবিতে ‘রেপিস্ট’ লিখে ছড়িয়েছেন সাধারণ ফেসবুক ব্যবহারকারীরা। পুলিশ বাহিনীর কারো বরাতে মিডিয়ার একাংশে তিনজন তরুণকে ‘ধর্ষক’ হিসেবে পরিচয় করিয়ে দেয়ার পর তাদেরকে নিয়ে ‘ফেসবুক মব’ এর গণপ্রচারণা শেষে পুলিশ বাহিনীই আবার জানালো ওই তিনজনের কোনো দোষ খুঁজে পাওয়া যায়নি। ধর্ষণ বা হত্যায় তাদের কোনো ভূমিকা ছিলো না। অথচ গত তিন দিন ধরে বাহিনী, মিডিয়া এবং মব-এর অসাবধানতা এবং অতিউৎসাহের এই তিন ‘নির্দোষ’ তরুণ সারাদেশে ‘ধর্ষক’ হিসেবে পরিচিত ছিলো।",https://bdfactcheck.com/%e0%a6%a8%e0%a6%bf%e0%a6%b0%e0%a7%8d%e0%a6%a6%e0%a7%8b%e0%a6%b7%e0%a6%95%e0%a7%87-%e0%a6%a7%e0%a6%b0%e0%a7%8d%e0%a6%b7%e0%a6%95-%e0%a6%ac%e0%a6%be%e0%a6%a8%e0%a6%be/2021/1561/,"১০ জানুয়ারি, ২০২১",1
"২১ জুনের সূর্যগ্রহণে পৃথিবী থেকে বিদায় নেবে করোনা : ভারতীয় বিজ্ঞানীর দাবি","বিশ্বজুড়ে দিন দিন বাড়ছে করোনা আক্রান্তের সংখ্যা। একইসাথে বাড়ছে এই রোগে মৃতের সংখ্যাও। অথচ এখন পর্যন্ত এর কোনো প্রতিষেধক পাওয়া যায়নি। এতকিছু সত্ত্বেও এক ভারতীয় বিজ্ঞানীর দাবি, আগামী ২১ জুন সংঘটিতব্য সূর্যগ্রহণে বিদায় নেবে করোনা। ড. কে এল সুন্দর কৃষ্ণা নামের ভারতের চেন্নাইয়েরে ওই পরমাণু বিজ্ঞানী জানান, আসছে ২১ জুন একই সঙ্গে সূর্যের বলয়গ্রাস ও পূর্ণগ্রাস হবে। সেদিনই পৃথিবী থেকে বিদায় নেবে করোনা। ভারতীয় সংবাদমাধ্যম হিন্দুস্তান টাইমসের প্রতিবেদন থেকে আজ সোমবার (১৫ জুন) এসব তথ্য জানা যায়। সূর্যগ্রহণের সঙ্গে করোনার জন্ম রহস্যের সংযোগ আছে দাবি করে কে এল সুন্দর কৃষ্ণা জানান, মহাকাশ থেকে করোনা এসেছে। গত বছর ডিসেম্বরের শেষের দিকে চীনের উহান শহরে প্রথম করোনা ভাইরাস সংক্রমণের খবর মেলে। সেই ২৬ ডিসেম্বর ছিল সূর্যগ্রহণ। তারপর থেকেই এমন একটা ভাইরাস ছড়িয়ে পড়ার খবর পাওয়া যেতে থাকে। মূলত পৃথিবীর বায়ুমণ্ডলে রাসায়নিক বদল ঘটে ওই সূর্যগ্রহণের সময়। তার থেকেই জন্ম হয় মহামারি করোনার। আগামী ২১ জুন একই সঙ্গে সূর্যের বলয়গ্রাস ও পূর্ণগ্রাস সূর্যগ্রহণের সঙ্গে সঙ্গেই পৃথিবী থেকে বিলীন হয়ে যাবে মারণঘাতী এ ভাইরাস। সেদিনই পৃথিবীতে শেষ হবে করোনা দাপট। নিজের তত্ত্বের ব্যাখা দিয়ে ড. কৃষ্ণা বলেন, ২৬ ডিসেম্বরের সূর্যগ্রহণকালে পৃথিবীর বায়ুমণ্ডলে তড়িতাহত কণাগুলোর মধ্যে একটা বড়সড় রাসায়নিক বদল হয়েছিল। বায়ো-নিউক্লিয়ার রিএকশনে করোনার নিউক্লিয়াস তৈরি হয়। যাকে ‘ডি-লেভেল’ বলা হয়। তবে বিজ্ঞানীরা কীভাবে ডি লেভেলে ভাইরাস তৈরি হতে পারে তার কোনো ব্যাখ্যা খুঁজে পাচ্ছেন না।",http://dainikpurbokone.net/international/135182/%e0%a7%a8%e0%a7%a7-%e0%a6%9c%e0%a7%81%e0%a6%a8%e0%a7%87%e0%a6%b0-%e0%a6%b8%e0%a7%82%e0%a6%b0%e0%a7%8d%e0%a6%af%e0%a6%97%e0%a7%8d%e0%a6%b0%e0%a6%b9%e0%a6%a3%e0%a7%87-%e0%a6%aa%e0%a7%83%e0%a6%a5/,"১৬ জুন, ২০২০",0
"২১ জুন সূর্যগ্রহণে করোনাভাইরাস বিদায় নেয়ার সংবাদ বিভ্রান্তিকর","চট্টগ্রাম ভিত্তিক সংবাদপত্র দৈনিক পূর্বকোণ একজন ভারতীয় বিজ্ঞানীর উদ্ধৃতি দিয়ে দাবি করছে আগামী ২১ জুনের সূর্যগ্রহণে পৃথিবী থেকে বিদায় নেবে করোনাভাইরাস। চেন্নাইভিত্তিক পরমাণু বিজ্ঞানী সুন্দর কৃষ্ণ দাবি করছেন সূর্য গ্রহণের সাথে করোনাভাইরাস সম্পর্কিত রোগের সম্পর্ক থাকতে পারে। তিনি এশিয়ান নিউজ ইন্টারন্যাশনালকে বলেন, গত বছর ২৬ ডিসেম্বরের সূর্যগ্রহণের পর থেকে পৃথিবীতে করোনাভাইরাসের প্রাদুর্ভাব দেখা গেছে। এশিয়ান নিউজ ইন্টারন্যাশনাল থেকে সংবাদটি কাভার করেছে হিন্দুস্থান টাইমস। সেখান থেকে অনুবাদ করে সংবাদটি মুখরোচক করে পাঠকের সামনে উপস্থাপন করছে বাংলাদেশের কিছু গণমাধ্যম। প্রথমে দেখা যাক ভারতীয় বিজ্ঞানী কী বলেছেন। পরমাণু বিজ্ঞানী সুন্দর কৃষ্ণের মতে, “যেহেতু গতবছরের ২৬ ডিসেম্বরের সূর্যগ্রহণের পর থেকে পৃথিবীতে করোনাভাইরাসের প্রাদুর্ভাব দেখা গেছে সেহেতু আসন্ন সূর্যগ্রহণ (২১জুন, ২০২০) একটি টার্নিং পয়েন্ট হতে পারে। সূর্যের রশ্মির তীব্রতা ভাইরাসটিকে নিষ্ক্রিয় করে তুলবে।” বাংলাদেশের গণমাধ্যমে এটার অনুবাদ করা হয়েছে, “আগামী ২১ জুনের সূর্যগ্রহণে পৃথিবী থেকে বিদায় নেবে করোনাভাইরাস”। দ্বিতীয়ত, সূর্যের রশ্নির তীব্রতা করোনাভাইরাসকে  নিষ্ক্রীয় করতে পারে না। দেখুন এ সম্পর্কিত পূর্বের ফ্যাক্টচেক। তৃতীয়ত, বিজ্ঞানী সুন্দর কৃষ্ণের বক্তব্যটি এখনও পরীক্ষা-নিরীক্ষা দ্বারা প্রমাণিত নয়। উপরের বায়ুমন্ডলে বায়োমলিকুলার কাঠামোর রূপান্তর এই ভাইরাসটির সম্ভাব্য যে উৎস হওয়ার দাবি করেছেন তাও কোনো নির্ভরযোগ্য সূত্র দ্বারা প্রমাণিত নয়। চতুর্থত, সংবাদপত্রে মতামত ও সংবাদের মধ্যে সবসময়ই একটা পার্থক্য আছে। মতামত হচ্ছে কোনো ব্যক্তি বিশেষের দেয়া উদ্ধৃতি। আর সংবাদ হচ্ছে যা ঘটেছে কিংবা শতভাগ বা তার কাছাকাছি ঘটার নিশ্চয়তা আছে তার বিবরণ। এজন্য মতামত মাত্রই সংবাদ নয়। আধুনিক সাংবাদিকতায় কারও উদ্ধৃতি চেক করে দেখার জন্য সংবাদ মাধ্যমগুলোর আলাদা ফ্যাক্টচেক টিম থাকে। তারা কোনো বক্তব্য যখন সংবাদে উপস্থাপন করবে তার আগে ওই বক্তব্যের ফ্যাক্টচেক করে দেখে। কিন্তু বাংলাদেশ কিংবা ভারতের অধিকাংশ সংবাদ মাধ্যমে এটি নাই বিধায় একজন বক্তা যা বলেছে তা হুবহু উদ্ধৃত করে দেয়া হয় সংবাদে। এতে পাঠক বিভ্রান্ত হন। আলোচ্য সংবাদটির ক্ষেত্রেও তাই ঘটেছে। ২১ জুনের সূর্যগ্রহণে পৃথিবী থেকে করোনাভাইরাস বিদায় নেবে সম্পর্কিত ভারতীয় বিজ্ঞানীর দাবিটি বিভ্রান্তিকর। এটি তাঁর নিজস্ব মতামত যা বৈজ্ঞানিক উপায়ে পরীক্ষা-নিরীক্ষা দ্বারা প্রমানিত নয়। ",https://bdfactcheck.com/%e0%a7%a8%e0%a7%a7-%e0%a6%9c%e0%a7%81%e0%a6%a8-%e0%a6%b8%e0%a7%82%e0%a6%b0%e0%a7%8d%e0%a6%af%e0%a6%97%e0%a7%8d%e0%a6%b0%e0%a6%b9%e0%a6%a3%e0%a7%87-%e0%a6%95%e0%a6%b0%e0%a7%8b%e0%a6%a8%e0%a6%be/2020/516/,"১৬ জুন, ২০২০",1
"চীনে খুঁজে পাওয়া যাচ্ছে না ২ কোটির বেশি মানুষকে!","করোনা ভাইরাস বিশ্বের বিভিন্ন দেশেও ছড়িয়ে পড়লেও এর প্রকোপ কমতে শুরু করেছে চীনে। তবে চীনের একটি আর্টিফিশিয়াল ইন্টেলিজেন্স সাইট দাবি করেছে, দেশটি করোনা নিয়ে মিথ্যা কথা বলছে। কারণ হিসেবে আর্টিফিশিয়াল ইন্টেলিজেন্স সাইটটি বলছে,ভ্রমণ, সামাজিক যোগাযোগ মাধ্যম এবং অনলাইনে কেনাকাটার জন্য চীনের নাগরিকদের রাষ্ট্রীয়ভাবে অনলাইনে রেজিস্ট্রেশন করতে হয়। এবার চীনে প্রায় ২ কোটি ১৫ লাখ মানুষ এখনো তাদের মোবাইলে রেজিস্ট্রেশন করেননি। চীনের সরকারের পক্ষ থেকে এখনো এ নিয়ে কিছু বলা হয়নি। ধারণা করা হচ্ছে, এই ২ কোটি ১৫ লাখ মানুষ কোয়ারেন্টাইনে আছেন অথবা মারা গেছেন। আর্টিফিশিয়াল ইন্টেলিজেন্স সাইটের পক্ষ থেকে দাবি করা হচ্ছে, বিশ্বে করোনার প্রকোপ কম দেখাতে চীনের সেনাবাহিনী হয়তো এই ২ কোটি ১৫ লাখ মানুষকে হত্যা করেও থাকতে পারে। চীনের সরকারের দেয়া তথ্য অনুযায়ী গত ডিসেম্বর থেকে এখন পর্যন্ত করোনা ভাইরাসে আক্রান্ত হয়েছে ৮১ হাজার ২শ ৮৫ জন; মারা গেছেন ৩ হাজার ২শ ৮৭ জন। ডেইলি স্টার।",https://www.ittefaq.com.bd/worldnews/140006/%E0%A6%9A%E0%A7%80%E0%A6%A8%E0%A7%87-%E0%A6%B2%E0%A6%BE%E0%A6%AA%E0%A6%BE%E0%A6%A4%E0%A7%8D%E0%A6%A4%E0%A6%BE-%E0%A7%A8-%E0%A6%95%E0%A7%8B%E0%A6%9F%E0%A6%BF%E0%A6%B0%E0%A6%93-%E0%A6%AC%E0%A7%87%E0%A6%B6%E0%A6%BF-%E0%A6%AE%E0%A6%BE%E0%A6%A8%E0%A7%81%E0%A6%B7,"১৩:১৬, ২৬ মার্চ, ২০২০",0
"২ কোটি ‘মানুষ’ নয়, ২ কোটি ‘মোবাইলের সিম’","ইত্তেফাকের শিরোনাম, “চীনে খুঁজে পাওয়া যাচ্ছে না ২ কোটির বেশি মানুষকে!” https://bit.ly/2UnHjd9 সময় টিভি অনলাইনের শিরোনাম, “করোনা: চীনে ২ কোটিরও বেশি মানুষের খোঁজ নেই” https://bit.ly/33NVI5r কালের কণ্ঠের শিরোনাম, ” চীনে ২ কোটিরও বেশি মানুষ ‘নিখোঁজ’?” https://bit.ly/39lW1Wh সময় টিভির প্রতিবেদনের কিছু অংশ তুলে ধরা হলো– “করোনা ভাইরাস বিশ্বের বিভিন্ন দেশে ছড়িয়ে পড়লেও এর প্রকোপ কমতে শুরু করেছে চীনে। তবে চীনের একটি আর্টিফিশিয়াল ইন্টেলিজেন্স সাইট দাবি করেছে, দেশটি করোনা নিয়ে মিথ্যা কথা বলছে। কারণ হিসেবে আর্টিফিশিয়াল ইন্টেলিজেন্স সাইটটি বলছে, ভ্রমণ, সামাজিক যোগাযোগ মাধ্যম এবং অনলাইনে কেনাকাটার জন্য চীনের নাগরিকদের রাষ্ট্রীয়ভাবে অনলাইনে রেজিস্ট্রেশন করতে হয়। এবার চীনে প্রায় ২ কোটি ১৫ লাখ মানুষ এখনো তাদের মোবাইলে রেজিস্ট্রেশন করেননি। চীনের সরকারের পক্ষ থেকে এখনো এ নিয়ে কিছু বলা হয়নি। ধারণা করা হচ্ছে, এই ২ কোটি ১৫ লাখ মানুষ কোয়ারেন্টাইনে আছেন অথবা মারা গেছেন। আর্টিফিশিয়াল ইন্টেলিজেন্স সাইটের পক্ষ থেকে দাবি করা হচ্ছে, বিশ্বে করোনার প্রকোপ কম দেখাতে চীনের সেনাবাহিনী হয়তো এই ২ কোটি ১৫ লাখ মানুষকে হত্যা করেও থাকতে পারে।” অন্যান্য প্রতিবেদনগুলোও প্রায় একই রকম (বেশিরভাগ বাক্য ও প্যারা হুবহু মিলে যায়)। এসব সংবাদে স্পষ্টই বুঝা যাচ্ছে, করোনার প্রকোপ শুরুর আগে সক্রিয় মোবাইলগুলো প্রকোপের সময় বন্ধ ছিলো। এরপর চীনে করোনা নিয়ন্ত্রণে আসতে শুরুর পর এখনও এসব মোবাইল নতুন করে সক্রিয় করা হয়নি। আর মোবাইল সক্রিয় করা হয়নি- এই তথ্য থেকে সংবাদে উপসংহার টানা হয়েছে, এই বিশাল সংখ্যক (২ কোটি ১৫ লাখ) মানুষ হয়তো করোনায় আক্রান্ত হয়ে কোয়ারেন্টাইনে আছেন, বা মারা গেছেন অথবা চীনের সেনাবাহিনী তাদেরকে মেরে ফেলেছে! কিন্তু নির্ভরযোগ্য সংবাদমাধ্যম বলছে, প্রকৃত তথ্য এমন নয়। বিজনেস বিষয়ে নামকরা মার্কিন সংবাদমাধ্যম ব্লুমবার্গ গত ২৩ মার্চ এ বিষয়ে একটি প্রতিবেদন প্রকাশ করে যার শিরোনাম, “China’s Mobile Carriers Lose 21 Million Users as Virus Bites.” লিংক: https://www.bloomberg.com/news/articles/2020-03-23/china-s-mobile-carriers-lose-15-million-users-as-virus-bites প্রতিবেদনে ব্লুমবার্গ জানায়, জানুয়ারি ও ফেব্রুয়ারি মাসে চীনের সবচেয়ে বড় তিনটি মোবাইল সেবাদাতা কোম্পানির মোট ২ কোটি ১০ লাখের বেশি গ্রাহক কমেছে, সাম্প্রতিক সময় যা নজিরবিহীন। চীনে করোনা ভাইরাস ধরা পড়ে ডিসেম্বর মাসে। এরপরের দুই মাসে কেন মোবাইল ব্যবহারকারীর সংখ্যা এমন বড় আকারে কমে গেল তার কারণ জানতে একজন করপোরেট বিশ্লেষকের মতামত নিয়েছে ব্লুমবার্গ। Chris Lane নামে ওই বিশ্লেষক যা বলেছেন তার মূল বক্তব্য হলো, মোবাইল ব্যবহারকারীর সংখ্যা এমনভাবে কমে যাওয়ার একটি সম্ভাব্য কারণ হতে পারে যেসব মানুষ নিজের বাড়ি থেকে অনেক দূরে কাজ করতেন তাদের অনেকে কর্মস্থলের জন্য একটি আর ব্যক্তিগত কাজে ভিন্ন আরেকটি মোবাইল সিম ব্যবহার করে থাকেন। চীনে জানুয়ারি মাস থেকেই কঠোর লকডাউন শুরু হওয়ায় ওই সময় থেকে এখনও কর্মস্থলের জন্য ব্যবহৃত সিমগুলো বেশিরভাগই অব্যবহৃত আছে। বাংলাদেশের সংবাদমাধ্যমগুলোতে যেভাবে ২ কোটি ১৫ লাখ ‘মোবাইল ব্যবহারকারী’ বা ‘মোবাইলের সিম’কে ‘মানুষ’ হিসেবে উপস্থাপন করা হয়েছে তা অত্যন্ত বিভ্রান্তিকর। কারণ প্রথমত, কোনো কোম্পানির ১০০টি সিম বিক্রি হওয়া মানেই তা ‘অবশ্যই ১০০ জন মানুষই কিনে থাকবেন’- তা নয়। আর দ্বিতীয়ত, কোনো একটি মোবাইল সিম বন্ধ বা অব্যবহৃত থাকা মানেই সিমের মালিক মারা গেছেন বা নিখোঁজ হয়েছে- তা নয়। কিন্তু বাংলাদেশি সংবাদমাধ্যমগুলোর প্রতিবেদনেই তেমনটাই দাবি করা হয়েছে।",https://bdfactcheck.com/%e0%a7%a8-%e0%a6%95%e0%a7%8b%e0%a6%9f%e0%a6%bf-%e0%a6%ae%e0%a6%be%e0%a6%a8%e0%a7%81%e0%a6%b7-%e0%a6%a8%e0%a7%9f-%e0%a7%a8-%e0%a6%95%e0%a7%8b%e0%a6%9f%e0%a6%bf-%e0%a6%ae%e0%a7%8b%e0%a6%ac/2020/407/,"এপ্রিল ২০, ২০২০",1
"দ্বিতীয় বিয়ের গুঞ্জনের মধ্যেই অপুকে নিয়ে আবেগঘন স্ট্যাটাস মাহির","দ্বিতীয় বিয়ের গুঞ্জনের মধ্যেই প্রথম স্বামী মাহমুদ পারভেজ অপুকে নিয়ে সামাজিক যোগাযোগমাধ্যম ফেসবুকে একটি আবেগঘন স্ট্যাটাস দিয়েছেন চিত্রনায়িকা মাহিয়া মাহি। রোববার নিজের ভেরিফায়েড পেজ থেকে দেওয়া ওই স্ট্যাটাসটির সঙ্গে দাম্পত্য জীবনের ‘সুখের সময়ের’ একটি ছবিও পোস্ট করেন তিনি। ‘অগ্নি’খাত নায়িকা মাহি লেখেন, ‘তুমি না থাকার শোক অন্য কাউকে নিয়ে ভাবতে দেয় না। আমি তো তোমার দিকেই চেয়ে থাকি, চোখ তো অন্যদিকে যায় না।’ লেখার শেষে একটি দুঃখসূচক ইমোজি জুড়ে দেন নায়িকা। সিলেটের মাহমুদ পারভেজ অপুর সঙ্গে ২০১৬ সালের ২৫ মে বিয়ে হয় মাহিয়া মাহির। পাঁচ বছরের দাম্পত্য জীবন কাটানোর পর গত ২২ মে ফেসবুকে বিচ্ছেদের ঘোষণা দেন ঢালিউডের জনপ্রিয় এ নায়িকা। কিন্তু অপুর সঙ্গে ছাড়াছাড়ির এক মাস পার না হতেই মাহির নতুন বিয়ের গুঞ্জন ছড়িয়ে পড়েছে সিনেমাপাড়ায়। পাত্রের নাম গাজীপুরের তরুণ রাজনীতিক ও ব্যবসায়ী রাকিব সরকার। তবে বিয়ের বিষয়টি অস্বীকার করেছেন মাহি। তিনি বলেন, ‘আমি বিয়ে করিনি, বিয়ের খবরটি একেবারে ভুয়া। তবে সে (রাকিব সরকার) আমার অনেক অনেক ভালো বন্ধু।’",https://www.jugantor.com/entertainment/434202/%E0%A6%A6%E0%A7%8D%E0%A6%AC%E0%A6%BF%E0%A6%A4%E0%A7%80%E0%A7%9F-%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%97%E0%A7%81%E0%A6%9E%E0%A7%8D%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87%E0%A6%87-%E0%A6%85%E0%A6%AA%E0%A7%81%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%AC%E0%A7%87%E0%A6%97%E0%A6%98%E0%A6%A8-%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%9F%E0%A6%BE%E0%A6%B8-%E0%A6%AE%E0%A6%BE%E0%A6%B9%E0%A6%BF%E0%A6%B0,"২১ জুন ২০২১, ১২:৫৭ পিএম",1
দলীয় প্রতীক থাকছে না স্থানীয় সরকার নির্বাচনে,"স্থানীয় সরকার নির্বাচনে দলীয় প্রতীক রাখা হচ্ছে না। দলীয় প্রতীকে এ নির্বাচন অনুষ্ঠানের চার বছর পার না হতেই এমন সিদ্ধান্ত নিতে যাচ্ছে সরকার। এ নির্বাচন দলীয় প্রতীকে হওয়া নিয়ে নানা বিতর্ক ও সমালোচনা দেখা দেওয়ায় এমন সিদ্ধান্ত নেওয়া হচ্ছে বলে জানা গেছে। এ বিষয়ে সরকারের নীতিনির্ধারণী পর্যায় থেকে নীতিগত সিদ্ধান্ত নেওয়া হয়েছে। সরকারের একজন দায়িত্বশীল মন্ত্রী বিষয়টি বাংলা ট্রিবিউনকে নিশ্চিত করেছেন। এ বিষয়ে জানতে চাইলে শনিবার (৬ এপ্রিল) ওই মন্ত্রী নাম প্রকাশ না করার শর্তে বাংলা ট্রিবিউনকে বলেন, ‘স্থানীয় সরকার নির্বাচনে দলীয় প্রতীক থাকছে না। এটি পরিবর্তন হওয়ার বিষয়টি নিশ্চিত। তবে আমরা অফিসিয়ালি এখন বলতে পারবো না। এ বিষয়ে আমরা নীতিগতভাবে সিদ্ধান্ত নিয়েছি।’ জানা গেছে, স্থানীয় সরকার নির্বাচন উন্মুক্তভাবে হওয়ার ধারা ভেঙে ক্ষমতাসীন আওয়ামী লীগ সরকার দলীয় প্রতীকে সম্পন্ন করার সিদ্ধান্ত নেয়। এজন্য ২০১৫ সালে ইউনিয়ন পরিষদ, উপজেলা পরিষদ, পৌরসভা ও সিটি করপোরেশন-সংক্রান্ত পাঁচটি আইন সংশোধন করা হয়। দলীয় প্রতীকে স্থানীয় সরকার নির্বাচনের শুরুটা হয়েছে সিটি ও পৌরসভার মেয়র নির্বাচন দিয়ে। সর্বশেষ এটি ইউনিয়ন পরিষদ নির্বাচনে প্রয়োগ করা হয়। তবে এ নির্বাচন শেষ হওয়ার পর আইনগুলো সংশোধন করে আবার আগের অবস্থায় ফিরে যাওয়ার নীতিগত সিদ্ধান্ত নিয়েছে সরকার। বিষয়টি আইন মন্ত্রণালয়ের মাধ্যমে জাতীয় সংসদে সংশোধনের পর কার্যকর করা হবে। এদিকে সরকারের এ ধরনের সিদ্ধান্ত নিতে যাওয়াকে স্বাগত জানিয়েছে বেসরকারি উন্নয়ন সংস্থা সুশাসনের জন্য নাগরিক-সুজন। এ প্রসঙ্গে জানতে চাইলে সুজন সম্পাদক ড. বদিউল আলম মজুমদার বাংলা ট্রিবিউনকে বলেন, ‘দলীয় প্রতীকে স্থানীয় সরকার নির্বাচন করে আমাদের তৃণমূল পর্যন্ত মারামারি পৌঁছে গেছে। এর ফলে মনোনয়ন বাণিজ্য এমন পর্যায়ে গেছে, জেলা পরিষদ নির্বাচনেও এমন কোনও ব্যক্তি খুঁজে পাওয়া যাবে না যে অর্থ ছাড়া ভোট দিয়েছে। পুরো প্রক্রিয়াটি কলুষিত হয়ে গেছে। এতে আমাদের অনেক ক্ষতি হয়ে গেছে।’ আইনটি যখন পরিবর্তন করা হয়েছে তখন কি এসব বিষয় সরকার বিবেচনা করেনি কিংবা কোনও বিশেষজ্ঞ মতামত নেওয়া হয়নি? জানতে চাইলে তিনি বলেন, ‘বহুবার বলেছি। আমাদের কোনও মতামতই সরকার আমনে নেয়নি। হয় আবেগ কিংবা একটা চিন্তা করেই হুট করে সরকার এই আইন পরিবর্তন করেছে।’",https://www.banglatribune.com/444205/%E0%A6%A6%E0%A6%B2%E0%A7%80%E0%A7%9F-%E0%A6%AA%E0%A7%8D%E0%A6%B0%E0%A6%A4%E0%A7%80%E0%A6%95-%E0%A6%A5%E0%A6%BE%E0%A6%95%E0%A6%9B%E0%A7%87-%E0%A6%A8%E0%A6%BE-%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%80%E0%A7%9F-%E0%A6%B8%E0%A6%B0%E0%A6%95%E0%A6%BE%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87,"০৬ এপ্রিল ২০১৯, ১৭:৩১",0
"স্থানীয় নির্বাচনে দলীয় প্রতীক না থাকার খবরটি সঠিক নয়","স্থানীয় নির্বাচনে দলীয় প্রতীক থাকছে না মর্মে একটি খবর সামাজিক যোগাযোগ মাধ্যমে ছড়িয়ে পড়েছে দেখন এখানে । বিডি ফ্যাক্টচেক এর অনুসন্ধানে দেখা গেছে খবরটি সঠিক নয়। শনিবার রাতে স্থানীয় সরকার, পল্লী উন্নয়ন ও সমবায়মন্ত্রী মো. তাজুল ইসলাম বলেছেন, দলীয় প্রতীকেই স্থানীয় সরকার নির্বাচন হবে। দলীয় প্রতীক ছাড়া এই মুহূর্তে স্থানীয় সরকারের কোনো নির্বাচন করার পরিকল্পনা সরকারের নেই দেখুন এখানে । আসন্ন সিটি, ইউনিয়ন পরিষদ নির্বাচনগুলো দলীয় প্রতীকেই হবে। মূলত, গত বছরের একটি খবর নতুন করে সামাজিক মাধ্যমে ছড়িয়ে পড়ার পর থেকে এই বিভ্রান্তি তৈরি হয়ছে। সরকারি সূত্রের বরাতে গত বছরের এপ্রিল মাসে বাংলা ট্রিবিউন প্রতিবেদন করেছিলো যার শিরোনাম “দলীয় প্রতীক থাকছে না স্থানীয় সরকার নির্বাচনে“। যদিও সরকারের তখনকার এই মনোভাব এখনও বাস্তবায়ন হয়নি। ",https://bdfactcheck.com/%e0%a6%b8%e0%a7%8d%e0%a6%a5%e0%a6%be%e0%a6%a8%e0%a7%80%e0%a7%9f-%e0%a6%a8%e0%a6%bf%e0%a6%b0%e0%a7%8d%e0%a6%ac%e0%a6%be%e0%a6%9a%e0%a6%a8%e0%a7%87-%e0%a6%a6%e0%a6%b2%e0%a7%80%e0%a7%9f-%e0%a6%aa/2020/663/,২৯ আগস্ট ২০১৯,1
করোনা টিকা নেওয়ার পর ইসরায়েলে ১৩ জনের মুখমণ্ডল বিকৃত ,"ইসরায়েলে করোনার টিকা নেওয়ার পর অন্তত ১৩ জনের মৃদু ফেসিয়াল প্যারালাইসিস (মুখ বেঁকে যাওয়া ) হয়েছে। করোনা টিকা নেওয়ার পার্শ্বপ্রতিক্রিয়া হিসেবে এমন হয়েছে বলে এক প্রতিবেদনে দাবি করা হয়েছে।ডব্লিউআইওএন-এর মতে ইসরায়েলের স্বাস্থ্য মন্ত্রণালয় জানিয়েছে করোনার টিকা নেওয়ার পর এ ধরণের পার্শ্ব প্রতিক্রিয়া পাওয়া ব্যক্তির সংখ্যা হয়তো আরও বেশি। এনিয়ে ওইসব লোকদের করোনা টিকার দ্বিতীয় ডোজ দিতে বিশেষজ্ঞরা শঙ্কিত। যদিও দেশটির স্বাস্থ্য মন্ত্রণালয় ওইসব লোকদের মুখমণ্ডল বিকৃত ঠিক হতে আবার করোনার টিকা দিতে চাচ্ছেন। একব্যক্তি ইসরায়েলের সংবাদ মাধ্যম ইয়নেটকে বলেন, অন্তত ২৮ ঘণ্টা আমার মুখমণ্ডল বিকৃত ছিল। তবে এরপর সেরে গেছে। নরওয়েতে ফাইরাজের টিকা নেওয়ার পর ২৩ জনের মৃত্যর ঘটনার পর এমন খবর এলো। এনিয়ে নরওয়ের কর্মকর্তারা জানিয়েছিল, মারা যাওয়াদের সবার বয়স ৮০ বছরের বেশি। নরওয়েতে ২৩ জনের মৃত্যু ছাড়াও করোনার টিকা নেওয়ার পর অনেকে শরীরে গুরুতর পার্শ্বপ্রতিক্রিয়া দেখা দেয়। এদিকে, দিল্লিতেও শনিবার করোনার টিকা নেওয়ার পর ৫১ জনের শরীরে সামান্য এবং একজনের গুরুতর পার্শ্বপ্রতিক্রিয়া দেখা গেছে। সর্বশেষ এনডিটিভি জানিয়েছে, টিকা নেওয়ার ২৪ ঘণ্টা পর ভারতে একজনের মৃত্যু হয়েছে। তবে দেশটির কর্মকর্তারা জানিয়েছে, ঐ ব্যক্তির মৃত্যুর সঙ্গে করোনা টিকা নেওয়ার কোনো সম্পর্ক নেই।",https://archive.vn/eFlxn,"জানুয়ারি ২০, ২০২১",0
"বিদ্বেষপ্রসূত পরিবেশনায় একটি খবর যেভাবে ভুল বার্তা দেয়","“করোনা টিকা নেওয়ার পর মুখ বাঁকা হয়ে গেছে অনেক ইসরাইলীর” শিরোনামের একটি খবর সামাজিক মাধ্যমে ছড়িয়েছে। দেখুন সেরকম একটি স্ক্রিনশট– বেশ কিছু অনুল্লেখযোগ্য অনলাইন পোর্টালে খবরটি একই শিরোনামে এবং একই ছবি ব্যবহার করে প্রকাশিত হয়েছে। এরমধ্যে কে প্রথমে খবরটি প্রকাশ করেছে খুঁজতে গিয়ে পাওয়া গেছে দৈনিক ইত্তেফাকের ১৮ জানুয়ারি দুপুরে প্রকাশিত একটি খবর। আর্কাইভ লিংক দেখুন এখানে। এছাড়া insaf24.net নামে আরেকটি পোর্টাল ইত্তেফাকের এই খবরটি পুনঃপ্রকাশ করেছে। insaf24.net এর প্রতিবেদনটি মূলত ইত্তেফাকের প্রতিবেদনের কপি-পেস্ট ভার্সন হলেও (ইত্তফাকের কয়েক ঘণ্টা পরে প্রকাশিত এবং হুবহু বাক্য/প্যারা মিলে যায়) ইত্তেফাকের চেয়ে insaf24.net প্রতিবেদন ফেসবুকে তুলনামূলক অনেক বেশি শেয়ার হয়েছে। ফলে insaf24.net এর প্রতিবেদনটিকে ধরেই এখানে বিশ্লেষণ করা হয়েছে। ২০১৬ সালে কলাম্বিয়া ইউনিভার্সিটির একটি গবেষণায় দেখা গেছে, প্রতি ১০ জন অনলাইন পাঠকের ৬ জন কোনো খবরের লিংকে ক্লিক না করেই, অর্থাৎ, শুধু শিরোনাম পড়েই সেটিকে রি-টুইট করে থাকেন বা ফেসবুকে শেয়ার করে থাকেন। এ সংক্রান্ত ওয়াশিংটন পোস্টের রিপোর্ট থেকে নিচের বাক্যটি তুলে দেয়া হলো– “59 percent of links shared on social media have never actually been clicked: In other words, most people appear to retweet news without ever reading it.” পুরো রিপোর্ট পড়ুন এখানে বা এখানে। insaf24.net এর যে রিপোর্টটি তাদের ফেসবুক পেইজে পোস্ট করা হয়েছে সেটি (এই রিপোর্ট লেখা পর্যন্ত) ৪২১ বার শেয়ার হয়েছে (উপরের স্ক্রিনশট দেখুন)। এই প্রতিটি শেয়ার যদি একজন ব্যক্তিকে প্রতিনিধিত্ব করে থাকে এবং আমরা যদি কলাম্বিয়া ইউনিভার্সিটির গবেষণাকে আমলে নিই, তাহলে ধরে নিতে হবে এই ৪২১ ব্যক্তির ২৪৮ জন (৫৯ শতাংশ) লিংকটিতে ক্লিক না করেই শুধু শিরোনাম পড়ে খবরটি শেয়ার করেছেন। একটি ওপেন সৌর্স সফটওয়্যার দিয়ে দেখা যাচ্ছে, insaf24.net এর প্রতিবেদনটি ফেসবুকে মোট শেয়ার হয়েছে ৬ হাজার ৮০০ বারের বেশি। যদি প্রতিটি শেয়ার একজন ব্যক্তির প্রতিনিধিত্ব করে থাকে তাহলে ৪ হাজার ১২ জন ব্যক্তি খবরটির ভেতরে কী আছে তা না পড়েই শেয়ার বাটনে ক্লিক করেছেন বলে সন্দেহ করা যায়।",https://bdfactcheck.com/%e0%a6%ac%e0%a6%bf%e0%a6%a6%e0%a7%8d%e0%a6%ac%e0%a7%87%e0%a6%b7%e0%a6%aa%e0%a7%8d%e0%a6%b0%e0%a6%b8%e0%a7%82%e0%a6%a4-%e0%a6%aa%e0%a6%b0%e0%a6%bf%e0%a6%ac%e0%a7%87%e0%a6%b6%e0%a6%a8%e0%a6%be%e0%a7%9f/2021/1687/,"জানুয়ারি ২০, ২০২১",1
"অলস মানুষদের জন্য বিজ্ঞান এখনো যা যা আবিষ্কার করতে পারেনি","বিজ্ঞান এগিয়েছে অনেক দূর। তবুও অলস মানুষদের জন্য এখনো নিয়ে আসতে পারেনি অনেক সুবিধা। বিজ্ঞানের এই উৎকর্ষের যুগেও অলস মানুষদের নড়াচড়া করতে হয়, কিছু কাজ করতে হয়। eআরকি অলস কর্মীদের একটি দল নিজেদের প্রতিদিনের জীবনে নানা প্রতিকূলতার মুখোমুখি হয়ে বিজ্ঞানের এমন ৮ টি সীমাবদ্ধতা খুঁজে বের করেছে। ১# কাঁটাবিহিন মাছ। মাছ খেতে হলে কাঁটা বেছে খেতে হয়। তাও গলায় আটকে যাওয়ার সম্ভাবনা থাকে। এরপর বিড়ালের পা-টা ধরা। নানা কেলেঙ্কারি। বিজ্ঞানের এই উৎকর্ষের যুগে এমনটা একদমই মানা যায় না। ২# সকালে মা এসে ফ্যান বন্ধ করে দিলে আবার উঠে গিয়ে সেই ফ্যান চালাতে হয়! কেন? সুইচ বন্ধ করার পর ফ্যান বন্ধ না হলেই তো হয়! ৩# বিজ্ঞানের এই উৎকর্ষের যুগে এখনো কোন স্মার্ট মশারী নাই! ভাবা যায়? ২০২১ সালে এসেও মশারীর ৪ কোনা ধরে ধরে টাঙাতে হচ্ছে। ৪# কোন জামাটা ময়লা হয়েছে সেটা এখনো খুঁজে বের করতে হয়। ওয়াশিং মেশিন নিজেই কি পারে না ময়লা হওয়া জামা খুঁজে বের করে নিজে নিজে ধুয়ে রাখতে? ৫# এখনও নিম্ন চাপের যন্ত্রণায় সকালের ঘুমকে বিসর্জন দিতে হয়। কেন? বিজ্ঞান যদি এতই কাবিল হয় সকালে আরামের ঘুম ভেঙে মূত্র বিসর্জনই বা কেন করতে হবে? ৬# মাংস খাবার পর দাঁতের চিপা থেকে এখনও যুদ্ধ করে মাংস বের করতে হয়। বিজ্ঞান কী করেছে? এখনও একটা স্মার্ট টুথপিক বের করতে পারে নাই! ৭# ডিমভাজি করতে পেঁয়াজ, মরিচ, তেল কত কী জোগাড় করতে হয়। বিজ্ঞান এখনো মুরগির ভেতর থেকে সরাসরি ভাজা ডিম বের হওয়ার প্রযুক্তি বের করতে পারেনি। ৮# মানুষের নখ, চুল বড় হয়। ওইসব কাটতে হয়। কেন?",https://www.earki.co/idea/article/5866/%E0%A6%85%E0%A6%B2%E0%A6%B8-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A6%A6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8-%E0%A6%8F%E0%A6%96%E0%A6%A8%E0%A7%8B-%E0%A6%AF%E0%A6%BE-%E0%A6%AF%E0%A6%BE-%E0%A6%86%E0%A6%AC%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B0-%E0%A6%95%E0%A6%B0%E0%A6%A4%E0%A7%87,"জুন ১৬, ২০২১",0
"যে ১০ টি লক্ষণ থাকলে আপনি শাবানা","১# বাড়ির মুরুব্বিরা আপনাকে অনেক পছন্দ করে। ২# আপনার কষ্টে বাড়ির মুরুব্বিরাও কেঁদে ফেলে। ৩# বাসায় যাই ঘটুক সব দোষ আপনার। ৪# আপনি বাসার এত কাজ করেন, মাঝে মাঝে নিজেকে কাজের বেটি রহিমা মনে হয়। ৫# আপনি টুকটাক সেলাইয়ের কাজ পারেন, না পারলেও জীবনে কোন পর্যায়ে শিখতে চেয়েছিলেন। ৬# আপনার ভেতরটা কষ্টে ভরা। ৭# কষ্টে জর্জরিত হয়েও আপনি সব কিছু সহ্য করে নিজের দায়িত্ব ঠিকঠাক পালন করেন। ৮# নিজের কষ্টের কথা আপনি কাউকে বলেন না। ৯# আপনি দিনের ভেতর একবেলা ভাত খান। ১০# আপনি শাড়ি পড়তে পছন্দ করেন।",https://www.earki.co/idea/article/5864/%E0%A6%AF%E0%A7%87-%E0%A7%A7%E0%A7%A6-%E0%A6%9F%E0%A6%BF-%E0%A6%B2%E0%A6%95%E0%A7%8D%E0%A6%B7%E0%A6%A3-%E0%A6%A5%E0%A6%BE%E0%A6%95%E0%A6%B2%E0%A7%87-%E0%A6%86%E0%A6%AA%E0%A6%A8%E0%A6%BF-%E0%A6%B6%E0%A6%BE%E0%A6%AC%E0%A6%BE%E0%A6%A8%E0%A6%BE,"জুন ১৫, ২০২১",0
"দিনদুপুরে ডাকাতি করতে গিয়ে ধরা ওরা ৭ জন!","ঢাকার দোহারের পদ্মা নদীতে অভিযান চালিয়ে সাত ডাকাতকে আটক করেছে কুতুবপুর নৌ-পুলিশ ফাঁড়ির সদস্যরা। সোমবার (২১ জুন) সকাল দশটার দিকে স্থানীয়দের সহায়তায় উপজেলার চরপুরুলিয়া পদ্মা নদী থেকে তাদের আটক করা হয়। এসময় ডাকাত দলের কাছ থেকে একটি পিস্তল ও দেশীয় বিভিন্ন অস্ত্র উদ্ধার করা হয়। আটককৃত ডাকাতরা হলো- দোহারের মুকসুদপুরের হাসিরচর এলাকার সামছু শেখের ছেলে হৃদয় শেখ (১৯), দুবলী গ্রামের শুক্কুর মোল্লার ছেলে কাউছার মোল্লা (২২), ধিতপুর গ্রামের মৃত মোসলেম শেখের ছেলে জাকির হোসেন (২৫), মৌড়া গ্রামের নুর ইসলামের ছেলে মো. সেলিম (৩০), কেরানীগঞ্জের কলাতিয়ার ছামছুল হকের ছেলে লিমন হক (২৪), একই গ্রামের আব্দুল আজিজের ছেলে মানিক হোসেন ও নববাগঞ্জ উপজেলার বারুয়াখালীর রতনপুরের কলিমউদ্দিনের ছেলে এবাদুল (৩০)। জানা যায়, সোমবার সকালে পদ্মা নদীর দোহারের চরপুরুলিয়া এলাকায় ডাকাতির সময় স্থানীয়দের সহযোগীতায় ডাকাতির কাজে ব্যবহৃত ট্রলার, পিস্তল ও দেশীয় অস্ত্রসহ ৭ জনকে আটক করে নৌ-পুলিশ। দোহার কুতুবপুর নৌপুলিশের ইনচার্জ শামছুল আলমের নেতৃত্বে এ অভিযান পরিচালনা করা হয়।",https://www.kalerkantho.com/online/country-news/2021/06/21/1045415,"২১ জুন, ২০২১",1
"রাজধানীতে মাদকবিরোধী অভিযান, আটক ৪৪","রাজধানীতে মাদকবিরোধী অভিযান চালিয়ে মাদকদ্রব্যসহ  ৪৪ জনকে আটক করেছে ঢাকা মেট্রোপলিটন পুলিশ (ডিএমপি)। গতকাল রবিবার (২০ জুন) সকাল ৬টা থেকে আজ  সোমবার (২১ জুন) সকাল ৬টা পর্যন্ত রাজধানীর বিভিন্ন থানা এলাকায় অভিযান চালিয়ে তাদেরকে আটক করা হয়। ডিএমপির মিডিয়া অ্যান্ড পাবলিক রিলেশন্স বিভাগের অতিরিক্ত উপকমিশনার (এডিসি) ইফতেখায়রুল ইসলাম এসব তথ্য জানিয়েছেন। ইফতেখায়রুল ইসলাম বলেন, গতকাল রবিবার সকাল ৬টা থেকে আজ সোমবার সকাল ৬টা পর্যন্ত রাজধানীর বিভিন্ন থানা এলাকায় অভিযান চালানো হয়। অভিযানে ৪৪ জনকে আটক করা হয়। এসময় তাদের কাছ থেকে ৩১৫ গ্রাম হেরোইন, ৫ কেজি ১৫০ গ্রাম গাঁজা, ১১ হাজার ৫৪২ পিস ইয়াবা, ১ হাজার ৮০ বোতল বিয়ার ও ৩৪টি নেশা জাতীয় ইনজেকশন জব্দ করা হয়। আটকদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ৩৪টি মামলা দায়ের করা হয়েছে বলেও জানান ইফতেখায়রুল ইসলাম। ",https://www.kalerkantho.com/online/national/2021/06/21/1045416,"২১ জুন, ২০২১",1
"মালয়েশিয়ায় ১০২ জন বাংলাদেশি অভিবাসী আটক","মালয়েশিয়ায় থাকা ৩০৯ জন অভিবাসীকে আটক করা হয়েছে। এর মধ্যে ১০২ জন বাংলাদেশের অভিবাসী। মালয়েশিয়ার বিভিন্ন গণমাধ্যম সূত্রে জানা গেছে, বৈধ কাগজপত্র না থাকায় তাঁদের আটক করা হয়েছে। ",https://www.prothomalo.com/bangladesh/capital/%E0%A6%AE%E0%A6%BE%E0%A6%B2%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE%E0%A7%9F-%E0%A7%A7%E0%A7%A6%E0%A7%A8-%E0%A6%9C%E0%A6%A8-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%85%E0%A6%AD%E0%A6%BF%E0%A6%AC%E0%A6%BE%E0%A6%B8%E0%A7%80-%E0%A6%86%E0%A6%9F%E0%A6%95,২১ জুন ২০২১,1
"চরফ্যাশনে ভোট নিয়ে সংঘর্ষ-গোলাগুলি, যুবক নিহত","ভোলার চরফ্যাশনের একটি ইউনিয়ন পরিষদ (ইউপি) নির্বাচনকে কেন্দ্র করে সংঘর্ষ ও গোলাগুলির ঘটনায় এক যুবক নিহত হয়েছেন। সোমবার বেলা সাড়ে ১১টার দিকে উপজেলার শশীভূষণ থানা এলাকার হাজারীগঞ্জ ইউপির পাঁচ নম্বর ওয়ার্ডে চর ফকিরা সরকারি প্রাথমিক বিদ্যালয় কেন্দ্রে এ ঘটনা ঘটে। নিহত ব্যক্তির নাম মনির হোসেন (২৫)। তাৎক্ষণকিভাবে তার পরিচয় জানা যায়নি। সংঘর্ষে এক নারী ও এক শিশুসহ চারজন আহত হয়েছেন। পুলিশ ও প্রত্যক্ষদশীরা জানান, ভোটকেন্দ্রে আধিপত্ত বিস্তারকে কেন্দ্র  সদস্য প্রার্থী রুহুল আমিন ও ইউসুফের সমর্থকদের মাঝে ধাওয়া পাল্টা ধাওয়া ও সহিংসতার  ঘটনা ঘটে। এ সময় উভয় পক্ষের মধ্যে গোলাগুলি হয়। এক পর্যায়ে মনির গুলিবিদ্ধ হয়ে ঘটনা স্থলেই মারা যান। চরফ্যাশন সদর থানার ওসি মনির হোসেন মিয়া সমকালকে জানান,  নিহতের শরীরে বিভিন্ন ক্ষত চিহ্ন রয়েছে। গুলিতে তিনি নিহত হয়েছেন কিনা নিশ্চিত হওয়া যায়নি।ভোলার পুলিশ সুপার সরকার মোহাম্মদ কায়সার জানিয়েছেন, দুই পক্ষের সহিংসতায় অবৈধ অস্ত্রের গুলিতে মনির মারা গেছে। পরিস্থিতি নিয়ন্ত্রণে পুলিশ ১২ রাউন্ড রাবার বুলেট  ছুড়েছে। মানুষ মারা যায় এমন গুলি পুলিশ ছোড়েনি। প্রত্যক্ষদশীর বরাত দিয়ে এসপি আরও জানান, এক প্রার্থীর বিদেশ ফেরত ছেলের পিস্তল থেকে গুলি ছুড়তে দেখা গেছে। এ বিষয়ে আইনি ব্যবস্থা নেয়া হবে। চরফ্যাশন উপজেলা সদর হাসপাতালের মেডিকেল অফিসার সুমন বসাক জানিয়েছেন, ওই ব্যক্তিকে মৃত অবস্থায় হাসপাতালে আনা হয়েছিল। নির্বাচন অফিস সূত্রে জানা গেছে, সহিংসতার পর ওই কেন্দ্রে এক ঘন্টা রজন্য ভোট গ্রহণ বন্ধ থাকার পর আবার শুরু হয়েছে। এরআগে সকাল ৮টায় দেশের ২০৪ ইউনিয়ন পরিষদে ভোট গ্রহণ শুরু হয়; যা চলবে বিকেল ৪টা পর্যন্ত। প্রথম ধাপে দেশের ৩৬৭টি ইউপিতে ভোটগ্রহণের সিদ্ধান্ত হলেও করোনার উচ্চ সংক্রমণের কারণে খুলনা বিভাগের সবগুলোসহ চট্টগ্রাম, কক্সবাজার এবং নোয়াখালী জেলার ইউনিয়ন পরিষদের ভোট স্থগিত করা হয়। গত ১০ জুন নির্বাচন কমিশন জরুরি সভায় দেশের ১৬৩ ইউপির ভোট স্থগিত করা হয়। সোমবার যে ২০৪ ইউপিতে ভোট হচ্ছে তার মধ্যে বরিশাল বিভাগের ১৭৩টি ইউপি, নরসিংদী জেলার দুটি, গাজীপুর জেলার ছয়টি, মাদারীপুরের ১৩টি, সুনামগঞ্জের দুটি, লক্ষ্মীপুরের ৬টি এবং রংপুর ও বগুড়ার একটি করে ইউপি রয়েছে। ২০৪ টি ইউনিয়ন পরিষদের মধ্যে ২০টিতে ইভিএমে ( ইলেকট্রনিক ভোটিং মেশিন) ভোটগ্রহণ করা হচ্ছে।",https://samakal.com/whole-country/article/210666154/%E0%A6%9A%E0%A6%B0%E0%A6%AB%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A7%87-%E0%A6%AD%E0%A7%8B%E0%A6%9F-%E0%A6%A8%E0%A6%BF%E0%A7%9F%E0%A7%87-%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4,২১ জুন ২০২১,1
"বাংলাদেশে বিদেশি বিনিয়োগ কমেছে ১১ শতাংশ","অতিমারি করোনার কারণে বিশ্বে সরাসরি বিদেশি বিনিয়োগে (এফডিআই) বিপর্যয় হয়েছে। ২০২০ সালে এফডিআই কমেছে আগের বছরের চেয়ে ৩৫ শতাংশ। আর বাংলাদেশে কমেছে প্রায় ১১ শতাংশ। জাতিসংঘের বাণিজ্য ও উন্নয়ন বিষয়ক সংস্থা আঙ্কটাডের সর্বশেষ বিশ্ব বিনিয়োগ রিপোর্টে এ পরিসংখ্যান রয়েছে। রিপোর্টটি সোমবার বিশ্বব্যাপী প্রকাশিত হয়েছে। আঙ্কটাডের তথ্য অনুযায়ী, বাংলাদেশে গত বছর বিনিয়োগ এসেছে ২৫৬ কোটি ৪০ লাখ ডলার। বাংলাদেশি মুদ্রায় যার পরিমাণ ২১ হাজার ৮০০ কোটি টাকা। এর আগের বছর ২০১৯ সালে এফডিআই এসেছিল ২৮৭ কোটি ৪০ লাখ ডলার বা বর্তমান বিনিময় হার অনুযায়ী ২৪ হাজার ৪৩০ কোটি টাকা। বাংলাদেশে ২০২০ সাল শেষে মোট বিদেশি বিনিয়োগের স্থিতি ১ হাজার ৯৩৯ কোটি ডলার। যা এর আগের বছর শেষে ছিল ১ হাজার ৭৭৮ কোটি ডলার। আঙ্কটাডের প্রতিবেদন অনুযায়ী সারাবিশ্বের দেশগুলো ২০২০ সালে এফডিআই পেয়েছে ১ লাখ কোটি ডলার। বাংলাদেশি মুদ্রায় যার পরিমাণ ৮৫ লাখ কোটি টাকা। ২০১৯ সালে বিশ্বে এফডিআই ছিল দেড় লাখ কোটি ডলার। গত বছর দক্ষিন এশিয়ায় শুধু ভারত ছাড়া সব দেশের এফডিআই কমেছে। অন্যদিকে চীন ও হংকংয়ের কারণে সার্বিকভাবে এশিয়াতে বিনিয়োগ আগের বছরের চেয়ে ৪ শতাংশ বেড়েছে।",https://samakal.com/economics/article/210666168/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%AC%E0%A6%BF%E0%A6%A6%E0%A7%87%E0%A6%B6%E0%A6%BF-%E0%A6%AC%E0%A6%BF%E0%A6%A8%E0%A6%BF%E0%A7%9F%E0%A7%8B%E0%A6%97-%E0%A6%95%E0%A6%AE%E0%A7%87%E0%A6%9B%E0%A7%87-%E0%A7%A7%E0%A7%A7-%E0%A6%B6%E0%A6%A4%E0%A6%BE%E0%A6%82%E0%A6%B6,২১ জুন ২০২১,1
"ওড়নায় আটকানো ঘড়ি নিয়ে আসছে ঘড়ি নির্মাতা প্রতিষ্ঠান রোলেক্স","সিঙ্গেল ছেলেমেয়েদের কথা মাথায় রেখে ঘড়ির নতুন এক সংস্করণ নিয়ে আসছে ঘড়ি নির্মাতা প্রতিষ্ঠান রোলেক্স। এই বিশেষ ডিজাইনের ঘড়িটি নিজে থেকে মানুষের ওড়নায় আটকে যাবে। শুধু আটকে গিয়েই থেমে যাবে না, এক ধরনের বশীকরণ ফিচারের মাধ্যমে ওড়নার মালিকের মনে ঘড়ির গ্রাহকের জন্য ভালোবাসার উদ্রেক ঘটাবে। রোলেক্সের সিইও বলেন, 'দীর্ঘদিন যাবত বাংলাদেশের সিঙ্গেল সমাজের আহাজারি আমাদেরকে এই প্রোডাক্টটি নিয়ে ভাবতে বাধ্য করেছে। শুধু তাদের জন্য বিশেষ ফিচার দিয়ে বানানো এটি।' প্রথম প্রেমিকার অনুমতি সাপেক্ষে মিঙ্গেলরাও এই প্রোডাক্টের গ্রাহক হতে পারবেন বলে জানায় প্রতিষ্ঠানটি। ঘড়িটির ফিচার সম্পর্কে বলতে গিয়ে নির্মাতা প্রতিষ্ঠান জানান, 'ঘড়িটিতে একটি বিশেষ ক্ষমতাসম্পন্ন জ্বিন থাকবে। যার ওড়নায় আটকাতে চান তার নাম, বাবার নাম ও একটি চুল এনে দিলেই ঘড়ির জ্বিন তাকে ট্রেস করা শুরু করবে। আকাশ, পাতাল যেখানেই থাকুক না কেন, তাকে ঘড়ির মালিকের কাছে এনে দিবে ও তার ওড়না আটকাবেই।' অনেকেই ঘড়িটির প্রশংসা করলেও খুব একটা প্রি-অর্ডার পাচ্ছেন না বলে জানান রোলেক্স। এই বিষয়ে কথা বলতে গেলে সিঙ্গেল সোসাইটির বাংলাদেশ প্রধান আমাদের বলেন, 'ঘড়ি না হয় পেলাম এবার ওড়না আটকাবো এমন কাউকে সাজেস্ট করেন। নইলে এই ঘড়ি কিনে বৃষ্টির আগে ছাদ থেকে মা-বউ-বোনদের ওড়না নিয়ে আসা ছাড়া আর কিছুই করার থাকবে না।'",https://www.earki.co/news/article/5876/%E0%A6%93%E0%A7%9C%E0%A6%A8%E0%A6%BE%E0%A7%9F-%E0%A6%86%E0%A6%9F%E0%A6%95%E0%A6%BE%E0%A6%A8%E0%A7%8B-%E0%A6%98%E0%A7%9C%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%98%E0%A7%9C%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A4%E0%A6%BE-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8,২০ জুন ২০২১,0
"শাক দিয়ে মাছ ঢাকা শাস্ত্র: একটি উত্তরাধুনিক পাঠ","গ্রীক সমালোচনা শাস্ত্রের জনক ডায়োজিনেস অবিরাম শাসকের সমালোচনা করতেন; আর ক্ষিদে পেলে শাক দিয়ে রুটি খেতেন। একদিন শাসকের এক রাজবদর এই শাকাহার দৃশ্য অবলোকন করে বলেন, হে পণ্ডিত; আপনি সারাক্ষণ শাসকের সমালোচনা না করে; একটু প্রশংসা করতে যদি শিখতেন; তাহলে তো বেশ মাছ দিয়ে রুটি খেতে পারতেন। সমালোচনার বদ-অভ্যাসের কারণে রোজ রোজ শাক খেতে হয় আপনাকে। ডায়োজিনেস ক্ষুব্ধ হয়ে বলেন, আপনি যদি একটু শাক খাওয়ার অভ্যাস করতেন; তাহলে আপনাকে এই রোজ রোজ 'শাক দিয়ে মাছ ঢাকা'র রাজবদর পেশায় থাকতে হতো না। 'শাক দিয়ে মাছ ঢাকা'র কলাকৈবল্য পৃথিবীর সব শাসকের রাজবদরদের শিখতে হয়েছিলো। কিন্তু সাফল্য পেয়েছেন খুব কম শাসকই। শাকের চেয়ে মাছের আকার বড় হয়ে যাওয়ায়; বেশিরভাগ ক্ষেত্রেই মাছ বেরিয়ে যাওয়ায় শাসকেরা যুগে যুগে ব্যর্থ হয়েছেন; আর 'শাক দিয়ে মাছ ঢাকতে' ব্যর্থ রাজবদরেরা নিক্ষিপ্ত হয়েছেন ইতিহাসের অন্ধকার আস্তাকুঁড়ে। চীনের শাসক মাও সে তুং; মাছ নিয়ে জনগণের এই কৌতুহল আর রোজ রোজ শাক খুঁজে তা দিয়ে মাছ ঢাকার পরিসমাপ্তি ঘটাতে বলেছিলেন, হে জনগণ আমি তোমাদের রোজ রোজ মাছ দিতে পারবো না; কিন্তু কী করে মাছ ধরতে হয়; তা শেখাবো। এই ডাকে সাড়া দিয়ে রাজবদরেরা মাছ ধরা শিখলেও; জনগণ আরো ভালো করে শাক খেয়ে তুষ্ট থাকতে শিখে ফেলে। রাজবদরের আর 'শাক দিয়ে মাছ ঢাকা'র প্রয়োজন পড়ে না। মাওয়ের একদলীয় বিপ্লবের পলিটবুড়োরা বেড়ালের মতো কুট কুট করে মাছ খেতে থাকে। আর জনগণ রোজ রোজ শাক খাওয়াকেই দেশপ্রেমের সূচক বলে শিখে নেয়। কেউ যদি ভুল করে রাজবদর পলিটবুড়োর মাছের দিকে চোখ দেয়; তাকে তখন রাষ্ট্রদ্রোহীর তকমা দিয়ে কারাগারে নিয়মিত শাক খেতে বাধ্য করা হয়। রাশিয়ার শাসক জোসেফ স্ট্যালিন, গণতন্ত্র ও নির্বাচনের মাছকে শাক দিয়ে ঢাকতে বলেছিলেন, জনগণের জন্য এটা জানাই যথেষ্ট যে নির্বাচন অনুষ্ঠিত হয়েছে; ফলাফলের মাছ শাক দিয়ে ঢাকার দায়িত্ব নির্বাচনী কর্মকর্তাদের। এই স্ট্যালিনীয় 'শাক দিয়ে মাছ ঢাকা'র ডকট্রিনের বরপুত্র ভ্লাদিমির পুটিন শাকের পরোয়া আর করেন না। গণতন্ত্রের মাছের মুড়োটা বা লেজটা দেখা গেলে ক্ষতি কী। লেটুস পাতা দিয়ে মাছের পেটের জায়গাটা একটু ঢাকা থাকাই যথেষ্ট বলে মনে করেন। জার্মানির শাসক হিটলার উগ্রজাতীয়তাদের শাক দিয়ে স্বৈরাচারের মাছ ঢেকে রাখার কার্যকর কৌশলের সন্ধান পান তার তথ্য মন্ত্রী ও খ্যাতিমান রাজবদর গোয়েবলসের মাধ্যমে। গোয়েবলস বলেন, মাননীয়, শাক দিয়ে মাছ ঢাকা লাগবে কেন; আপনার প্লেটে কোন মাছ নেই; মাছ ব্যাপারটা দেশদ্রোহীদের সৃষ্টি; এই কথাটা একশোবার আমাদের আল-বাতাবি মিডিয়ায় প্রচার করলেই; জনগণ বিশ্বাস করবে, আপনার প্লেটে কোন মাছ নেই। শাকের পরোয়া আমরা করিনা মাননীয়। পাকিস্তানের শাসক ইয়াহিয়া; তার রাজবদর ভুট্টোর কাছে সন্ধান পান গোয়েবলসের এই আল-বাতাবি মিডিয়া কৌশলের। কিন্তু সমস্যা দাঁড়ায় শাক ও মাছ নিয়ে। ইয়াহিয়া ভুট্টোকে জিজ্ঞেস করেছিলেন, মাছ ও শাক আবার কী! আমি তো চিনি শুধু গরু আর এলকোহল। ভুট্টো আত্মবিশ্বাসী ভঙ্গিতে বলেন, আপনি গরু আর এলকোহল খেতে থাকেন। আমি শাক আর মাছের সূত্রটা দেখছি। আল-বাতাবি মিডিয়ায় একশোবার বলে দিচ্ছি, কোথাও কোন মাছ নেই; তাই শাকের প্রয়োজন কী! বৃটিশ রাজনীতিক উইনস্টোন চার্চিল ভারতীয় উপনিবেশের রাজবদর মাউন্ট ব্যাটেনকে জিজ্ঞেস করেছিলেন, ভারতীয় উপনিবেশ থেকে এতো বড় মাছ; শাক দিয়ে ঢেকে আনতে কী পারবে তুমি! মাউন্টব্যাটেন বলেছিলেন, ও নিয়ে ভাববেন না; ভারতীয় উপমহাদেশ হচ্ছে 'শাক দিয়ে মাছ ঢাকা'র পীঠস্থান। নেটিভরাই ধামায় করে এতো শাক নিয়ে আসবে; যে আমরা নিরাপদে মাছ নিয়ে লন্ডনে চলে আসবো। ওরা তখন শাক নিয়ে শোক করে 'যন্ত্র ঐ একটাই-ষড়যন্ত্র"" কান্দন দিয়ে বাকি জীবন কাটিয়ে দেবে। সেখানকার শাক শাস্ত্র ধন্বন্তরী; 'কামাসূত্র' আর 'শাক দিয়ে মাছ ঢাকা' সূত্র; এই দুটিই তো ওদের সর্বশ্রেষ্ঠ উদ্ভাবন। বিশ্ববিদ্যালয়গুলোতে প্রতিদিনই 'শাক দিয়ে মাছ ঢাকা' শেখানো হয়। আগামীতে ঐসব পণ্ডিতদেরকে বৃটেনে নিয়ে এলে; ঝুম ঝুম বাজনদার গোত্রের রাজবদরের অভাব হবে না; আমাদের গণতন্ত্রে। এরপর ভারতে অসাম্প্রদায়িকতার শাক দিয়ে সাম্প্রদায়িকতার মাছ ঢাকার কলাকৈবল্য বিকশিত হয়। পাকিস্তানে 'মসজিদে'র শাক দিয়ে ""মিলিটারি'-র মাছ ঢেকে রাখার কৌশল প্রবাদপ্রতিম সাফল্য লাভ করে। আর বাংলাদেশে 'শাক দিয়ে মাছ ঢাকা' এক নান্দনিক শিল্প হিসেবে বিকশিত হয়। বাংলাদেশ মাছের দেশ-ভাতের দেশ-নানা রঙের শাকের দেশ। ফলে বিশ্ববিদ্যালয়গুলোতে 'শাক দিয়ে মাছ ঢাকা' নিয়ে নিরন্তর গবেষণা হয়। এমনকী কারো গবেষণা নকল করে কেউ ধরা পড়ে গেলে; শাক দিয়ে সে ""নকলের মাছ"" ঢাকারও ব্যবস্থা হয়। এই বিশ্ববিদ্যালয়গুলো থেকে কৃতিত্বের সঙ্গে পাশ করে আসা ছাত্ররা, আল-বাতাবি মিডিয়ার সাফল্যধারাকে মাকামে মাহমুদে পৌঁছে দেয়। টকশোগুলোতে শাক দিয়ে মাছ ঢাকার এমন ধ্রুপদী শিল্পকলা প্রদর্শিত হয়; যেন মনে হয়, ইলিশ মাছ ও পালং শাকের যুগলবন্দী চলছে। লোক প্রশাসন কেন্দ্রে প্রতি বৃহস্পতিবার দুপুরের আহারে 'কাঁটাচামচ দিয়ে শাক তুলে; রুই মাছের পেটি ঢাকা' শেখান দেশের বরেণ্য রিসোর্স পারসনেরা। ফলে সচিবালয়ে ফিরে শাক দিয়ে মাছ ঢাকা ওয়ান টু'র ব্যাপার হয়ে যায় সুশীল সেবকদের জন্য। পুলিশ একাডেমিতে পদ্মা নদী থেকে তাজা ইলিশ তুলে তা পদ্মা পাড়ের ঢোল কলমি শাক দিয়ে ঢেকে ফেলা শেখানো হয়। ফলে 'হৃদয় পরিচ্ছন্ন করা' কিংবা 'মাদক দমন অভিযানে' মাছ শিকার করে ঢোল কলমি শাক দিয়ে দ্রুততার সঙ্গে ঢেকে ফেলে বিশ্ব রেকর্ড করে ফেলে পুলিশেরা। চট্টগ্রামের ভাটিয়ারিতে মিলিটারি ট্রেনিং একাডেমিতে সামুদ্রিক মাছ; সমুদ্রের শৈবাল-লতা-গুল্ম শাক দিয়ে ঢাকার অনবদ্য প্রশিক্ষণ হয়। বিদেশের 'যন্ত্র ঐ একটাই ষড়যন্ত্রী' মিডিয়া কোন মাছের সামান্যচিত্র প্রদর্শন মাত্র; শাক-শিল্পের প্রাতিষ্ঠানিক-অপ্রাতিষ্ঠানিক বীণার সুরযন্ত্রে ঝংকার ওঠে। সম্মিলিত সাংস্কৃতিক শাক মাথা দুলিয়ে 'ও তো মাছ নয়; মাছের আলেয়া' বলে সমস্বরে ঐকতান তোলে। আল-বাতাবির অনুসন্ধানী শাক শিল্পীরা আঁটি আঁটি শাক এনে ""বারান্দায় রোদ্দুর; তবু মাছের দেখা নাইরে"" বলে গান ধরে। বিশিষ্ট শাক জনেরা, শাকান্নে মাছভ্রমের প্রতিবাদে বিবৃতি দেন। কে পাবে এ বছরের শাক পদক; সেই উত্তেজনায় কাঁপতে থাকে; শাক্যমুনিরা। মাছ ঢাকতে ঢাকতে বাজার শাক শূন্য হয়ে পড়ে। বিদেশ থেকে শাক আমদানির প্রয়োজন অনুভূত হয়। দ্রুত শাক-চাষ প্রশিক্ষণে বিদেশে প্রেরণ করা হয় সুশীল সেবকদের। শাকের ইতিহাস নিয়ে 'কলাম' লিখতে ব্যস্ত হয়ে পড়েন ইতিহাস রচনার বন্দনা ও রঞ্জনারা। শাক আইন বিশেষজ্ঞরা আদালতে হাজির হয়ে, মাছের দর্শকদের বিরুদ্ধে মামলা করে দেয়। ""মাছ নেই তবু মাছ দেখেছি বলে যারা চেঁচিয়েছে"" তাদের কেন দেশের প্রচলিত আইনে বিচার হবেনা। বিচার চাই বিচার চাই রব তোলে পাঠ্য-পুস্তকের শাকের ছবিগুলো। তারা আশ্বাস দেয়, যতক্ষণ বাজারে নতুন শাক না আসছে; ততক্ষণ আমরাই মাথা দুলিয়ে শাকের অভাব পূরণ করবো। জাতির প্রয়োজনের সময়ে, আমরা শাকেরা শুধুই পটে আঁকা ছবি হয়ে আর থাকি কেমন করে। যুক্তরাষ্ট্রের বুদ্ধিজীবী নোয়াম চমস্কি তার 'নেসেসারি ইলিউশান' গ্রন্থটি ফায়ার প্লেসে ফেলে পুড়িয়ে দেন। সিদ্ধান্ত নেন, এবার তিনি শাকা বিশ্ববিদ্যালয়ে ভর্তি হবেন। 'শাক দিয়ে মাছ ঢাকা'র উত্তরাধুনিক বিদ্যা অর্জন না করে; নেসেসারি ইলিউশান গ্রন্থটি লেখা ভুল হয়েছিলো; এই অনুতাপে শাকা বিশ্ববিদ্যালয়ের ভর্তিপরীক্ষা কবে সেই খোঁজ খবর নিতে শুরু করেন।",https://www.earki.co/satire/article/5476/%E0%A6%B6%E0%A6%BE%E0%A6%95-%E0%A6%A6%E0%A6%BF%E0%A7%9F%E0%A7%87-%E0%A6%AE%E0%A6%BE%E0%A6%9B-%E0%A6%A2%E0%A6%BE%E0%A6%95%E0%A6%BE-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%8F%E0%A6%95%E0%A6%9F%E0%A6%BF-%E0%A6%89%E0%A6%A4%E0%A7%8D%E0%A6%A4%E0%A6%B0%E0%A6%BE%E0%A6%A7%E0%A7%81%E0%A6%A8%E0%A6%BF%E0%A6%95-%E0%A6%AA%E0%A6%BE%E0%A6%A0,"১৯:১৪, ফেব্রুয়ারি ১৭, ২০২১",0
"মেহজাবিন দায় স্বীকার করলেও স্বজনদের ‘সন্দেহ’ শফিকুলকে","রাজধানীর কদমতলীতে বাবা, মা ও বোনকে হত্যার পেছনে মেহজাবিন ইসলাম মুনের ছোট বোনের সঙ্গে স্বামী শফিকুলের পরকীয়া আর সম্পত্তির লোভ কাজ করেছে বলে প্রাথমিকভাবে জানতে পেরেছে পুলিশ। গ্রেফতার হওয়া মেহজাবিন হত্যার দায় স্বীকার করলেও তার স্বামী শফিকুল নিজে এ হত্যাকাণ্ড চালিয়েছেন বলে দাবি করেছেন মেহজাবিনের দুই খালা। তারা বলছেন, হত্যাকাণ্ডে হয়তো মেহজাবিন ‘সহায়তা’ করে থাকতে পারেন। তবে মামলার তদন্ত সংশ্লিষ্টরা বলছেন, ২০১৬ সালে মেহজাবিনকে দিয়ে তার মা ‘অনৈতিক কাজ’ করিয়েছিলেন। বেশ কয়েকবার অন্য পুরুষের সঙ্গে শারীরিক সম্পর্কে বাধ্য করা হয় তাকে। ওই ঘটনার পর থেকেই মায়ের প্রতি ক্ষোভের জন্ম হয় তার। পরবর্তীতে বাবা মাসুদ রানাকে বিষয়টি অবহিত করলেও তিনি কর্ণপাত করেননি। সেই ক্ষোভ থেকেই এ ধরনের হত্যার পরিকল্পনা করা হতে পারে বলে তারা প্রাথমিক তদন্তে জানতে পেরেছেন। শনিবার (১৯ জুন) সকালে কদমতলীর মুরাদপুরে পাঁচ তলা বাড়ির দ্বিতীয় তলা থেকে ৩ জনের মরদেহ উদ্ধার করে পুলিশ। নিহতরা হলেন- মাসুদ রানা (৫০), তার স্ত্রী মৌসুমী আক্তার (৪৫) এবং তাদের ছোট মেয়ে জান্নাতুল (২০)। সেখান থেকে অচেতন অবস্থায় মেহজাবিনের স্বামী শফিকুল ইসলাম ও মেয়ে তৃপ্তিকে উদ্ধার করে ঢাকা মেডিকেল কলেজ হাসপাতালে পাঠানো হয়। এ ঘটনায় সেদিনই আটক করা হয় মেহজাবিনকে। হত্যাকাণ্ডের পর তিনি নিজেই ৯৯৯-এ ফোন দিয়ে বলেন, ‘মা-বাবা ও ছোট বোনকে হত্যা করেছি। আপনারা আসেন। এসে আমাকে ধরে নিয়ে যান।’ এ ঘটনায় নিহত মাসুদ রানার বড় ভাই সাখাওয়াত হোসেন বাদী হয়ে মামলা করেন। সে মামলায় মেহজাবিন ইসলাম মুনের গতকাল (২০ জুন) চার দিনের রিমান্ড মঞ্জুর করেছেন আদালত। এরপর হাসপাতাল থেকে গতকালই শফিকুলকে পুলিশ হেফাজতে নেয়া হয়েছে। আজ (২১ জুন) তাকে আদালতে হাজির করা হবে। তবে এ ঘটনার আগের কয়েক বছরের রোমমহর্ষক বর্ণনা পাওয়া গেছে মেহজাবিনের দুই খালার কাছে। মেহজাবিনের ছোট বোন জান্নাতুলের সঙ্গে শফিকুলের পরকীয়া এবং মেহজাবিনের এক সময়ের গৃহশিক্ষক আমিনুল হত্যাকাণ্ডের ঘটনাও উঠে এসেছে তাদের বর্ণনায়। গ্রেফতার হওয়া মেহজাবিনের খালা ইয়াসমিন বলেন, শফিকুলের সঙ্গে বিয়ের আগে মেহজাবিন আমিন নামে একজনের কাছে প্রাইভেট পড়ত। সে সময় মেহজাবিনের সঙ্গে প্রেমের পরে শারীরিক সম্পর্ক গড়ে ওঠে আমিনের। বিষয়টি জানাজানি হলে দ্রুত শফিকুলের সঙ্গে তার বিয়ে দেয়া হয়। তবে বিয়ের পর শফিকুল সন্দেহ করত, আমিনের সঙ্গে মেহজাবিনের সম্পর্ক এখনও আছে। এরপর ২০১৬ সালে আমিনকে হত্যা করা হয়। হত্যার ঘটনায় যে মামলা হয় তাতে শফিকুল ইসলাম, তার শাশুড়ি মৌসুমী, খালা শাশুড়ি শিউলি আক্তার ও স্ত্রী মেহজাবিনকে আসামি করে মামলা হয়। সে মামলায় তারা জেলও খেটেছেন। মেহজাবিনকে পরবর্তীতে আদালত খালাস দেন। ইয়াসমিন বলেন, মেহজাবিনকে বিয়ের পর শফিকুল অনেক মারপিট করত। শফিকুলের বাসা থেকে মেয়েকে নিয়ে একবার সে পালিয়েও যায়। পরে মীমাংসা করে তারা আবার সংসার শুরু করে। আমার বোনের কোনো ছেলে নেই। এ কারণে শফিকুল ভাবত, জান্নাতুল আর মেহজাবিনকে ‘একসঙ্গে পেলে’ তাদের বাবার সব সম্পত্তি তার হাতের মুঠোয় নেয়া যাবে। তিনি আরও বলেন, ‘আমার আরেক ভাগনি জান্নাতুলের সঙ্গেও শফিকুল অবৈধ শারীরিক সম্পর্ক গড়ে তুলেছিল। শারীরিক সম্পর্কের পর শফিকুল জান্নাতুলকে বলত ‘তুমি যদি আমার কথা না শোনো তাহলে আমাদের ভিডিওগুলো ফেসবুকে ছেড়ে দেব।’ অন্যদিকে, মেহজাবিনকে বলত, ‘তুমি যদি এগুলো কাউকে বলো তাহলে তোমাকে মেরে ফেলব।’ যেহেতু শফিকুল আগে একটি ‘খুন করেছে’ এজন্য মেহজাবিন ভয় পেত। এছাড়া তাদের বাচ্চাটাকেও জিম্মি করে রাখত, হত্যার ভয় দেখাত।’ ইয়াসমিনের দাবি, ‘তিনজনকে হত্যা করেছে শফিকুল নিজেই। এরপর তাকে যাতে সন্দেহ না করা হয় সেজন্য সেও ওষুধ খেয়ে অসুস্থতার ভান করে। নিজে হত্যার পর সে (শফিকুল) মেহজাবিনকে দিয়ে ৯৯৯-এ ফোন দেয়ায়।’ গ্রেফতার হওয়া মেহজাবিনের আরেক খালা শিউলি আক্তার বলেন, ‘মেহজাবিনের সঙ্গে বিয়ের পর জান্নাতুলকে ব্ল্যাকমেইল করে অবৈধ শারীরিক সম্পর্ক গড়ে তোলে মেহজাবিনের স্বামী শফিকুল। এরপর আমরা জানার পর জান্নাতুলকে অনেক বুঝিয়েছি। বোঝানোর পর সে অবৈধ সম্পর্কের পথ থেকে সরে আসে। বিষয়টি মেহজাবিন জেনে গেলে শফিকুল নিজের মেয়েকে মেরে ফেলার ভয় দেখাত। মেহজাবিনকে মারপিটও করত শফিকুল। একপর্যায়ে সম্পত্তি দখলের জন্য শফিকুল জান্নাতুলকে স্ত্রী হিসেবে দাবি করে। জান্নাতুলের বিয়ের কোনো প্রস্তাব এলে বিয়ে ভেঙে দিতে শুরু করে শফিকুল।’ তিনি বলেন, ‘শফিকুল আমিন হত্যা মামলার আসামি। আমাকেও ওই মামলায় আসামি করা হয়। আমার দুলাভাই (নিহত মাসুদ রানা) বিদেশ থেকে ফেরার পর নানা রকম টালবাহানা করে সম্পত্তি ও টাকা পয়সা হাতিয়ে নিতে চায় সে। আমিন হত্যা মামলা শেষ করার জন্য ২০ লাখ টাকা চায় শফিকুল। কিন্তু আমার বোন তাকে টাকা দিতে রাজি হয় না। এজন্য পরিকল্পনা করে মেহজাবিন ও শফিকুল মিলে চা ও পানির সঙ্গে চেতনানাশক ওষুধ খাইয়ে তাদের হত্যা করে। এটা আমাদের দৃঢ় বিশ্বাস। শফিকুলকে রিমান্ডে নিলে আসল ঘটনা বেরিয়ে আসবে। যেভাবে তাদের হাত শক্ত করে বাঁধা ছিল, সেটা মেহজাবিনের একার পক্ষে সম্ভব না। তাদের বাসায় সিসিটিভি আছে সেগুলো চেক করলে ঘটনা জানা যাবে। এই হত্যাকাণ্ডে মেহজাবিনের যদি ৫০ ভাগ দোষ থাকে তাহলে শফিকুলের দোষ ১০০ ভাগ।’ তবে রোববার (২০ জুন) আদালত প্রাঙ্গণে জাগো নিউজকে মেহজাবিন ইসলাম মুন বলেছেন, ‘পরিবারের সঙ্গে আমার দ্বন্দ্ব ছিল। এছাড়া ছোট বোনের সঙ্গে আমার স্বামীর পরকীয়া ছিল। এ কারণে আমি তাদের হত্যা করি। এ হত্যাকাণ্ডের মাধ্যমে সব সমস্যার সমাধান হয়েছে বলে আমি মনে করছি।’ হত্যাকাণ্ডের বিষয়ে মেহজাবিন আরও বলেন, ‘তিনজনকে আমি একাই হত্যা করেছি। এ হত্যাকাণ্ডের সাথে কেউ জড়িত নয়। আমি এতে বিন্দুমাত্র অনুতপ্ত নই।’ মামলার তদন্তকারী কর্মকর্তা কদমতলী থানার পরিদর্শক (অপারেশন্স) জাকির হোসেন বলেন, ‘নিহত মাসুদ রানার বড় ভাই বাদী হয়ে মামলা করেছেন। সে মামলায় শফিকুলকে এক নম্বর ও মেহজাবিনকে দুই নম্বর আসামি করা হয়েছে।’ কদমতলী থানার ভারপ্রাপ্ত কর্মকর্তা (ওসি) জামাল উদ্দিন মীর জাগো নিউজকে বলেন, ‘গ্রেফতার মেহজাবিন ইসলাম মুনের স্বামী শফিকুলকে হাসপাতাল থেকে পুলিশ হেফাজতে নেয়া হয়েছে। আজ (সোমবার) তাকে আদালতে হাজির করা হবে।’ তিনি বলেন, অনৈতিক সম্পর্কের জেরে ঘটে যাওয়া এ হত্যাকাণ্ডের পেছনে আরও কোনও কারণ লুকিয়ে আছে কি-না এ বিষয়টিও খতিয়ে দেখা হচ্ছে। এ ঘটনায় আর কারও জড়িত থাকার প্রমাণ পেলে আইনানুগ ব্যবস্থা নেবে পুলিশ। পরিবারের অন্যদের জিজ্ঞাসাবাদ ও বিভিন্ন বিষয় পর্যালোচনা করে মামলাটির তদন্ত চলছে।",https://www.jagonews24.com/national/news/677349," ০৩:০০ পিএম, ২১ জুন ২০২১",1
"যে ১০টি লক্ষণ দেখে আপনার আশেপাশের বিসিএস পরীক্ষার্থীকে চিনবেন"," বিসিএস পরীক্ষার্থী সব জায়গায়ই থাকে। এদেরকে আলাদা খুঁজতে হয় না, একটু খেয়াল রাখলেই দেখবেন আপনার চোখে পড়ে যাচ্ছে কোনো না কোনো হবু বিসিএস ক্যাডার। নিচের এই বৈশিষ্ট্যগুলোর কোনো একটি বা সবকটি দেখলেই বুঝে নেবেন, বস এখন পড়াশোনায় চরম বিজি। বিসিএস গাইড পড়তে পড়তে এসব ভেবে বের করেছেন আতিক হাসান। আপনার বন্ধুদের মধ্যে এই বৈশিষ্ট্যগুলো আছে কিনা, মিলিয়ে নিন। ১# তাদের হাতে সব সময় কারেন্ট অ্যাফেয়ার্স থাকে। ২# কোনো কিছু জিজ্ঞাসা করলেই তারা চারটা অপশন চায়। ৩# বন্ধু মহলের আড্ডায় ডাকলেই তাদের অন্য ব্যস্ততা থাকে। ৪# উস্কোখুস্কো চুল দাড়ি নিয়ে বন্ধু মহলে এরা 'বিসিএস হিমু' নামে পরিচিত। ৫# সরকার পরিবর্তনে তাদের মন খারাপ হয় আরও নতুন সব জিনিসপাতি পড়তে হবে বলে। ৬# দেশের গরু ছাগলের প্রকৃত সংখ্যা এরা জানে। ৭# সাজানো বিয়ে বাড়ি দেখলেই তারা দীর্ঘশ্বাস ছাড়ে। ৮# রাস্তায় হাটার সময় দেয়ালের পোস্টার, ব্যানার পড়তে পড়তে হাটে। ৯# এদের বেশির ভাগ স্বপ্নের বিষয়বস্তু থাকে সময় মত পরীক্ষার হলে পৌছাতে না পারা। ১০# পাশের বাসার আন্টিদের কাছে এরা হট টপিক্স।",https://www.earki.co/idea/article/5475/%E0%A6%AF%E0%A7%87-%E0%A7%A7%E0%A7%A6%E0%A6%9F%E0%A6%BF-%E0%A6%B2%E0%A6%95%E0%A7%8D%E0%A6%B7%E0%A6%A3-%E0%A6%A6%E0%A7%87%E0%A6%96%E0%A7%87-%E0%A6%86%E0%A6%AA%E0%A6%A8%E0%A6%BE%E0%A6%B0,"১৪:৫৪, ফেব্রুয়ারি ১৫, ২০২১",0
"দ্রুততম সেঞ্চুরিতে তামিমকে ছাড়িয়ে হাসানুজ্জামান","৯৯ রানে অপরাজিত তখন পারটেক্সের হাসানুজ্জামান। এ সময় ওল্ড ডিওএইচএসের আনিসুল ইসলাম অফ স্টাম্পের বাইরে দিলেন এক ফুলটস। সেঞ্চুরি তুলে নিতে খুব কষ্ট হলো না হাসানুজ্জামানের। কাভারে বলটি ঠেলেই পৌঁছে যান তিন অঙ্কের ম্যাজিক সংখ্যায়। উদ্‌যাপনটাও করলেন নিজের মতো করে। তবে হাসানুজ্জামান কি ওই মুহূর্তে জেনেছিলেন যে তিনি সেঞ্চুরি করে পেছনে ফেলেছেন তামিম ইকবালকে। তিনি এখন টি-টোয়েন্টি ক্রিকেটে বাংলাদেশের দ্বিতীয় দ্রুততম সেঞ্চুরিয়ান। দ্রুততম সেঞ্চুরিয়ান অনূর্ধ্ব-১৯ বিশ্বকাপজয়ী বাংলাদেশ দলের সদস্য পারভেজ হোসেন। গত বছর বঙ্গবন্ধু টি-টোয়েন্টি টুর্নামেন্টে ফরচুন বরিশালের হয়ে মাত্র ৪২ বলে সেঞ্চুরি করেছিলেন পারভেজ। তার আগপর্যন্ত টি-টোয়েন্টিতে বাংলাদেশের দ্রুততম সেঞ্চুরির রেকর্ডটা ছিল তামিমের। ২০১৯ সালে বিপিএল ফাইনালে কুমিল্লা ভিক্টোরিয়ানসের হয়ে তামিম ৬১ বলে খেলেছিলেন ১৪১ রানের ইনিংস। সেখানে ৫০ বলে সেঞ্চুরি পূর্ণ করেছিলেন তিনি। এবার দ্রুততম সেঞ্চুরিতে তামিমকে তিনে নামিয়ে আনলেন ৩০ বছর বয়সী হাসানুজ্জামান। আজ সেঞ্চুরির পথে ৩৯ বলে ৮৯-এ পৌঁছে গিয়েছিলেন হাসানুজ্জামান। সুযোগ ছিল পারভেজের রেকর্ড ভেঙে দেওয়ার। কিন্তু পরের ১১টি রান করতে তিনি খেলে ফেললেন আরও ৯টি বল। ৫২ বলে ১১টি চার আর ৭ ছক্কায় ১০৫ রান করে শেষ পর্যন্ত থেমেছেন তিনি। এর আগে তিনি ফিফটি পূরণ করেছিলেন ২৫ বলে। এমন একটা ইনিংস খেলেও পারটেক্সকে জেতাতে পারেননি হাসানুজ্জামান। ওল্ড ডিওএইচএসের করা ১৯৯ রানের জবাবে পারটেক্স নির্ধারিত ২০ ওভারে ৮ উইকেটে ১৭৬ রানের বেশি করতে পারেনি। এর আগে বাংলাদেশি ব্যাটসম্যানদের মধ্যে টি-টোয়েন্টি সেঞ্চুরি করেন শাহরিয়ার নাফীস, মোহাম্মদ আশরাফুল, তামিম ইকবাল, এনামুল হক, সাব্বির রহমান, নাজমুল হোসেন, পারভেজ হোসেন, মোহাম্মদ নাঈম ও মিজানুর রহমান। এবারের প্রিমিয়ার লিগের প্রথম সেঞ্চুরিটি এসেছে ব্রাদার্স ইউনিয়নের ওপেনার মিজানুর ব্যাট থেকে। আজ মিজানুরের পাশে নাম লেখালেন হাসানুজ্জামান।",https://www.prothomalo.com/sports/cricket/%E0%A6%A6%E0%A7%8D%E0%A6%B0%E0%A7%81%E0%A6%A4%E0%A6%A4%E0%A6%AE-%E0%A6%B8%E0%A7%87%E0%A6%9E%E0%A7%8D%E0%A6%9A%E0%A7%81%E0%A6%B0%E0%A6%BF%E0%A6%A4%E0%A7%87-%E0%A6%A4%E0%A6%BE%E0%A6%AE%E0%A6%BF%E0%A6%AE%E0%A6%95%E0%A7%87-%E0%A6%9B%E0%A6%BE%E0%A7%9C%E0%A6%BF%E0%A7%9F%E0%A7%87-%E0%A6%B9%E0%A6%BE%E0%A6%B8%E0%A6%BE%E0%A6%A8%E0%A7%81%E0%A6%9C%E0%A7%8D%E0%A6%9C%E0%A6%BE%E0%A6%AE%E0%A6%BE%E0%A6%A8,"২১ জুন ২০২১, ১৪: ৪১",1
"সাজানো পরিকল্পনায় যে ছোট্ট ভুল ছিল হ্যাকারদের","২০১৫ সালে বাংলাদেশ ব্যাংকের একাধিক কর্মচারীর কাছে একটি নির্দোষ ই-মেইল যায়। ই–মেইলটি করেছিলেন রাসেল আহলাম নামের একজন চাকরিপ্রার্থী। একটি ওয়েবসাইট থেকে তাঁর জীবনবৃত্তান্ত এবং কভার লেটার ডাউনলোডের জন্য একটি আমন্ত্রণ অন্তর্ভুক্ত ছিল ওই ই-মেইলে। বাস্তবে রাসেলের কোনো অস্তিত্ব ছিল না। তিনি কেবল একটি প্রচ্ছদ নাম, যা লাজারাস গ্রুপ ব্যবহার করেছিল। ২০১৬ সালে বাংলাদেশ ব্যাংকের রিজার্ভ চুরির ঘটনা নিয়ে বিবিসি অনলাইনের এক প্রতিবেদনে এ তথ্য উঠে আসে। বিবিসির ওই প্রতিবেদনে বলা হয়, অনেক আগে থেকে রিজার্ভ চুরির প্লট তৈরি করছিল উত্তর কোরিয়ার হ্যাকার গ্রুপ লাজারাস। আর ওই পরিকল্পনার অংশ হিসেবে বাংলাদেশ ব্যাংকের নেটওয়ার্কে ঢুকতে ভুয়া ই-মেইল পাঠিয়েছিল তারা। যুক্তরাষ্ট্রের গোয়েন্দা সংস্থা এফবিআইয়ের তদন্তে এমনটাই উঠে আসে। তদন্তে বলা হয়, বাংলাদেশ ব্যাংকের কয়েকজন কর্মকর্তার কাছে ই-মেইলটি যায়। অন্তত একজন ফাঁদে পা দেন, ডাউনলোড করে ফেলেন। ই–মেইলের ভাইরাস ঢুকে পড়ে তার কম্পিউটারে। ব্যাংকের সিস্টেমে একবার ঢুকে লাজারাস গ্রুপ গোপনে কম্পিউটার থেকে কম্পিউটারে চলে যায়। ডিজিটাল ভল্ট থেকে শুরু করে যাবতীয় রিজার্ভের তথ্য নিয়ে কাজ শুরু করে। এরপর চুপ হয়ে যায়। এখন প্রশ্ন জাগতে পারে, এক বছর আগে কম্পিউটারে ঢুকে তারা কেন এত দিন বসে থাকল। আসলে অর্থ নিয়ে সরে যাওয়ার জন্য তাদের একটি নিরাপদ রুটের প্রয়োজন ছিল। এবার আসে জুপিটার স্ট্রিটের নাম। ফিলিপাইনের ম্যানিলার একটি ব্যস্ততম এলাকা। দেশের অন্যতম বৃহত্তম ব্যাংক আরসিবিসির একটি শাখা রয়েছে এখানে। ২০১৫ সালের মে মাসে হ্যাকাররা বাংলাদেশ ব্যাংকের সিস্টেমে ঢুকতে পারার কয়েক মাস পর এখানে চারটি ব্যাংক হিসাব খোলে। অ্যাকাউন্টগুলো খুলতে অনেক ভুয়া কাগজের আশ্রয় নিয়েছিল তারা। তবে কেন যেন বিষয়টি কারও নজরে পড়েনি। হ্যাকাররা হিসাবগুলোতে ৫০০ ডলার করে রেখেছিল। হিসাবগুলো দিয়ে কোনো লেনদেনই হয়নি। ২০১৬ সালে মূল সাইবার হামলা চালানোর আগে লাজারাস হ্যাকার গ্রুপ পুরোপুরি প্রস্তুতি নিয়ে ফেলে। তবে তাদের জন্য আরেকটি কঠিন কাজ ছিল তা হলো বাংলাদেশ ব্যাংকের ১০ তলার প্রিন্টার। বাংলাদেশ ব্যাংক তার অ্যাকাউন্ট থেকে সব ট্রান্সফার রেকর্ড করার জন্য একটি পেপার ব্যাক-আপ সিস্টেম তৈরি করেছিল, যা হ্যাকারদের কাজ তাৎক্ষণিকভাবে জেনে ফেলার একটি ঝুঁকি তৈরি করেছিল। তাই তারা প্রিন্টারের সফটওয়্যার হ্যাক করে নিয়ন্ত্রণ নিয়ে নেয়। এবার শুরু হয় আসল কাজ। বৃহস্পতিবার রাতে নিউইয়র্ক ফেডকে ৩৫টি বার্তা পাঠিয়ে ৯৫ কোটি ১০ লাখ ডলার স্থানান্তরের আদেশ দেয়। হ্যাকারদের সব কাজই পরিকল্পনামাফিক ছিল। তবে হলিউডের সিনেমার মতো ছোট্ট একটি ভুল করে ফেলেছিল হ্যাকাররা। হ্যাকাররা এই টাকা পাঠায় আরসিবিসি ব্যাংকের জুপিটার স্ট্রিটের শাখায়। ম্যানিলায় শত শত ব্যাংক রয়েছে, যা হ্যাকাররা ব্যবহার করতে পারত, তবে তারা বেছে নিল জুপিটার স্ট্রিটের ব্যাংক শাখাকে। এমনকি এর পেছনে তাদের বহু ব্যয়ও করতে হয়েছে। ভুলটা হয় এখানেই। ফেডকে পাঠানো একটি আদেশে ব্যবহৃত ঠিকানায় ‘জুপিটার’ শব্দটি অন্তর্ভুক্ত ছিল, এটি যুক্তরাষ্ট্রের অবরোধ আরোপ করা ইরানের একটি জাহাজের নাম ছিল। তাই এই নাম এলেই অটোমেটিক সংকেত যায় ফেডে। আদেশ স্থগিত করা হয়। বেশির ভাগ লেনদেনই আর সম্পন্ন হয় না। কেবল ১০ কোটি ১০ লাখ ডলারের ৫টি লেনদেন সম্পন্ন হয়। এর মধ্যে ২০ মিলিয়ন ডলার শালিকা ফাউন্ডেশন নামের একটি শ্রীলঙ্কার দাতব্য প্রতিষ্ঠানে স্থানান্তরিত হয়েছিল। এখানেও যে ভুলটা হয়, তা হলো শালিকা ফাউন্ডেশনের বানান ভুল হয় হ্যাকারদের। ফাউন্ডেশন বানানটি ভুল করেছিল তারা। ফলে ওই লেনদেনও বন্ধ হয়ে যায়। অর্থাৎ হ্যাকাররা সরাতে পারে ৮ কোটি ১০ লাখ ডলার।",https://www.prothomalo.com/business/bank/%E0%A6%B8%E0%A6%BE%E0%A6%9C%E0%A6%BE%E0%A6%A8%E0%A7%8B-%E0%A6%AA%E0%A6%B0%E0%A6%BF%E0%A6%95%E0%A6%B2%E0%A7%8D%E0%A6%AA%E0%A6%A8%E0%A6%BE%E0%A7%9F-%E0%A6%AF%E0%A7%87-%E0%A6%9B%E0%A7%8B%E0%A6%9F%E0%A7%8D%E0%A6%9F-%E0%A6%AD%E0%A7%81%E0%A6%B2-%E0%A6%9B%E0%A6%BF%E0%A6%B2-%E0%A6%B9%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%B0%E0%A6%A6%E0%A7%87%E0%A6%B0,"২১ জুন ২০২১, ১৫: ০৮",1
"ইউপি নির্বাচন: গৌরনদীতে ককটেল বিস্ফোরণে নিহত ১","ককটেল বিস্ফোরণে মৌজে আলী মৃধা নামে ৬৫ বছরের এক বৃদ্ধা নিহত হয়েছেন। বরিশালের গৌরনদী উপজেলার খাঞ্জাপুর ইউনিয়নে নির্বাচনী সহিংসতায় ককটেল বিস্ফোরণে মৌজে আলী মৃধা নামে ৬৫ বছরের এক বৃদ্ধা নিহত হয়েছেন। এ সময় আহত হয়েছেন আরও একজন। সোমবার (২১ জুন) দুপুর আড়াইটার দিকে গৌরনদী উপজেলার খাঞ্জাপুর ইউনিয়নের কমলাপুর সরকারি প্রাথমিক বিদ্যালয় কেন্দ্রসংলগ্ন এলাকায় এ ঘটনা ঘটে।বরিশালের রেঞ্জ ডিআইজি এসএম আক্তারুজ্জামান নিহতের বিষয়টি নিশ্চিত করেছেন। ডিআইজি আরও জানান, অপ্রাপ্তবয়স্ক একজন ওই কেন্দ্রে ভোট দিতে যায়। বিষয়টি ভোটগ্রহণকারীদের পক্ষ থেকে চ্যালেঞ্জ করা হয়। তখন স্থানীয়দের মধ্যে এই বিষয়টি নিয়ে তর্কবিতর্কের একপর্যায়ে ধাওয়া-পাল্টাধাওয়া এবং সংঘর্ষ হয়। ঘটনাটি কেন্দ্রের বাইরে ছড়িয়ে পড়ে। প্রতিপক্ষের ককটেল বিস্ফোরণে মৌজা আলী মৃধা আহত হন। গুরুতর অবস্থায় তাকে গৌরনদী উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক মৃত ঘোষণা করেন। এই ঘটনায় আরও দুজন আহত হয় বলেও জানান তিনি। ",https://somoynews.tv/news/2021-06-21/%E0%A6%87%E0%A6%89%E0%A6%AA%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%97%E0%A7%8C%E0%A6%B0%E0%A6%A8%E0%A6%A6%E0%A7%80%E0%A6%A4%E0%A7%87-%E0%A6%95%E0%A6%95%E0%A6%9F%E0%A7%87%E0%A6%B2-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7,"১৫ টা ১২ মিঃ, ২১ জুন, ২০২১",1
"গাধা নিয়ে যত কৌতুক","গাধা বিষয়ক অনেক কৌতুক আছে। সার্কাস দলে ছিল এক গাধা। তার সঙ্গে কথা হচ্ছে গৃহস্থের গাধার। সার্কাসের গাধা বলল, খুব কষ্টে আছি। খেতে পাই না। আবার বকাঝকা খাই। গৃহস্থের গাধা বলল, তাহলে এই দল ছেড়ে চলে যাও না কেন। সার্কাসের গাধা দীর্ঘশ্বাস ফেলে বলল, এখানে কষ্ট থাকলেও একটা আশা আছে। আশায় আশায় আছি। সার্কাসের মালিকের সুন্দরী মেয়ে আছে। সে দড়ির ওপর দিয়ে হাঁটে। মালিক তাকে বলেছে, ঠিকভাবে হাঁট। যদি পড়ে যাস, তাহলে তোকে গাধাটার সাথে বিয়ে দিয়ে দেব। আশায় আশায় আছি, যদি দড়িটা ছেঁড়ে... আরেকটা গাধা একটা স্কুলের সামনে দিয়ে যাচ্ছে। শুনতে পেল, এক অভিভাবক বলছে, মাস্টারমশাই, আমার ছেলে তো বোকাসোকা, দেখেন ওকে মানুষ করতে পারেন কি না। মাস্টার বললেন, রেখে দিয়ে যান। কোনো চিন্তা নাই। কত গাধাকে পিটিয়ে মানুষ করলাম। আর আপনারটা তো কেবলই বোকাসোকা। পারব। গাধা স্কুলের আশপাশে ঘুরতে লাগল। মাস্টারের চোখে যদি সে পড়ে। তাকে যদি মাস্টারমশাই পিটিয়ে মানুষ করে দেন। একদিন এক লোক ঘোড়ার পিঠে চড়ে যাচ্ছে। শুনতে পেল, এই বিশ্ববিদ্যালয়ে গেলে টাকার বিনিময়ে ডক্টরেট ডিগ্রি পাওয়া যায় সে গেল। টাকা দিল। তাকে পিএইচডি ডিগ্রি দেওয়া হলো। সে ঘোড়ার পিঠে চড়ে ফিরছে। তখন তার মনে হলো আমার ঘোড়াটার জন্যও তো একটা পিএইচডি ডিগ্রি দরকার। সে বিশ্ববিদ্যালয়ে ফিরে গেল। বলল, এই নিন টাকা। আমার ঘোড়াটাকেও একটা ডিগ্রি দিন। বিশ্ববিদ্যালয় কর্তৃপক্ষ বলল, আমরা শুধু গাধাকে পিএইচডি দিই। ঘোড়াকে দিই না। একদিন নাসিরউদ্দীন হোজ্জার কাছে একজন এসেছে। মোল্লা সাহেব, আপনার গাধাটাকে ধার দিন।হোজ্জা বললেন, আমার তো গাধা নাই। কী হয়েছে? মারা গেছে। এই সময় তঁার উঠানে তঁার গাধা ডেকে উঠল। পড়শি বলল, ওই যে গাধা ডেকে উঠল। হোজ্জা বললেন, আমি নিজের মুখে বললাম, সেটা বিশ্বাস করলেন না, আর আপনি একটা গাধার মুখের কথা বিশ্বাস করলেন। যান, আপনাকে গাধা দেব না। এই গল্পটা আগেও গদ্যকার্টুনে লিখেছিলাম। হুবহু কপি-পেস্ট করলাম: গল্পটা বলেছিলেন আব্রাহাম লিংকন। আব্রাহাম লিংকন সবে প্রেসিডেন্ট হয়েছেন। গৃহযুদ্ধের পরে। দলে দলে লোকে তাঁর কাছে এসে বলতে লাগল, আমরা দেশের জন্য অনেক স্বার্থত্যাগ করেছি। পদ চাই। আমাদের মূল্যায়ন করুন। তখন আব্রাহাম লিংকন এই গল্পটা করেন। এক রাজা বেরোবেন শিকারে। তিনি মন্ত্রীকে জিগ্যেস করলেন, আজকের আবহাওয়া কেমন। পথে ঝড়-বৃষ্টি হবে না তো? মন্ত্রী বললেন, না না, আজ ঝড়-বৃষ্টি হবে না। আবহাওয়া চমৎকার। কিছুদূর যাওয়ার পরে এক ধোপার সঙ্গে দেখা। ধোপা বলল, রাজামশাই, বেশ তো চলেছেন, কিন্তু সামনে তো ঝড়-বৃষ্টি হবে। রাজা এগোলেন। ঝড়-বৃষ্টির কবলে পড়লেন। তখন তিনি ওই মন্ত্রীকে বরখাস্ত করে সেই পদে বসালেন ধোপাকে। ধোপা বলল, রাজামশাই, যখন ঝড়-বৃষ্টি হয়, তখন আমার গাধার কান নড়ে। আমার গাধার কান নড়া দেখে আমি বুঝেছিলাম আজ বৃষ্টি হবে। রাজা তখন ধোপাকে বরখাস্ত করে গাধাটাকে মন্ত্রী বানালেন। তখন হলো আসল বিপদ। রাজ্যের সব গাধা এসে রাজাকে ঘিরে ধরল, আমরাও তো গাধা। আমাদেরও মন্ত্রী বানান। এক লোক বলল, আমি গাধা কিনব। প্রতিটি গাধা ১০ ডলার। গ্রামবাসী সবাই খুঁজে খুঁজে গাধা আনল। সে ১০ ডলার দিয়ে গাধা কিনতে লাগল। এরপর সে বলল, আমি প্রতিটি গাধা ২০ ডলারে কিনব। গ্রামবাসী অনেক খুঁজে আরও কিছু গাধা হাজির করল। লোকটা ২০ ডলার দিয়েই কিনে নিল। এরপর সে বলল, আমি এবার গাধা কিনব ৫০ ডলার করে। গ্রামে আর গাধা নাই। ক্রেতা বলল, আমি একটু পাশের গ্রাম থেকে ঘুরে আসছি। এদিকে তার সঙ্গী বলল, আমি ৩৫ ডলার করে গাধা বেচব। গ্রামবাসী ঘটিবাটি বিক্রি করে ৩৫ ডলারে গাধা কিনে নিল। ক্রেতার সঙ্গীও পালিয়ে গেল। তারা আর ফিরল না। ইশপের গল্প না বলে এই লেখা শেষ করা উচিত হবে না। একদিন এক গাধা বনের ভেতর দিয়ে হাঁটছিল। সামনে পড়ল এক নেকড়ে। গাধা তখন আত্মরক্ষার বুদ্ধি বের করল। সে এক পা খুঁড়িয়ে হাঁটতে লাগল। তারপর নেকড়েকে বলল, আমার পায়ে কাঁটা বিঁধেছে। তুমি যদি কাঁটাটা বের করে দাও তাহলে আমাকে খেয়ে মজা পাবে। তা না হলে আমার বাঁকা পা তোমার ভোজে ব্যাঘাত সৃষ্টি করবে। নেকড়ে ভাবল, তাই তো। আচ্ছা দেখি তোমার কোন পায়ে কাঁটা বিঁধেছে। নেকড়ে কাছে এসে মাথা নত করতেই গাধা তাকে আঘাত করল। নেকড়ে ব্যথা পেয়ে চলে যেতে যেতে বলল, আসলে আমি তো ডাক্তার নই, আমার ডাক্তারি করতে যাওয়া উচিত হয় নাই।",https://www.earki.co/humor/article/5248/%E0%A6%97%E0%A6%BE%E0%A6%A7%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A6%A4-%E0%A6%95%E0%A7%8C%E0%A6%A4%E0%A7%81%E0%A6%95,"১৫:৩৫, নভেম্বর ১৭, ২০২০",0
"মালয়েশিয়ায় ১০২ বাংলাদেশিসহ আটক ৩০৯","মালয়েশিয়ায় অবৈধ অভিবাসীবিরোধী অভিযানে বাংলাদেশসহ বিভিন্ন দেশের ৩০৯ জনকে আটক করেছে দেশটির ইমিগ্রেশন বিভাগ। আটকদের মধ্যে ১০২ জনই বাংলাদেশ, ১৯৩ জন ইন্দোনেশিয়া, ৮ জন মিয়ানমার (রোহিঙ্গা), ৪ জন ভিয়েতনাম ও দুজন ভারতীয় নাগরিক রয়েছেন। এদের মধ্যে ২৮০ জন পুরুষ এবং ২৯ জন নারী রয়েছে। নারীদের মধ্যে সবাই ইন্দোনেশিয়ান নাগরিক রয়েছে বলে জানিয়েছে অভিবাসন বিভাগ। স্থানীয় সময় সোমবার (২১ জুন) ভোরে দেশটির সেলাঙ্গর রাজ্যের সেপাং জেলার ডেংকিলের একটি নির্মাণ সাইটের কাছের একটি বসতিতে অভিযান চালিয়ে তাদের আটক করা হয়। অভিযান সম্পর্কে দেশটির অভিবাসন বিভাগের মহাপরিচালক খায়রুল যাইমি দাউদ বলেন, স্থানীয় জনগণের কাছ থেকে অভিযোগের ভিত্তিতে অভিযান পরিচালনা করে দেখা যায় মুভমেন্ট কন্ট্রোল অর্ডার (এমসিও) লকডাউন এবং স্ট্যান্ডার্ড অপারেটিং পদ্ধতি (এসওপি) বিধিনিষেধ না মেনে, অস্বাস্থ্যকর পরিবেশে গাদাগাদি করে থাকছেন অভিবাসীরা। এ অভিযানে জেনারেল অপারেশন ফোর্স, ন্যাশনাল রেজিস্ট্রেশন ডিপার্টমেন্ট, শ্রম বিভাগ এবং সিভিল ডিফেন্স ফোর্সসহ বিভিন্ন এনফোর্সমেন্ট এজেন্সির ১৮৯ জন কর্মী যোগ দেন। আটকদের বয়স ২০ থেকে ৫০ বছরের মধ্যে এবং প্রথমে কোভিড-১৯ টেস্ট করা হবে পরে সেমেনিয়াহ ডিটেনশন সেন্টারে পাঠিয়ে দেওয়া হবে বলে জানিয়েছে অভিবাসন বিভাগ। এ সময় তিনি আরও বলেন, আটক কর্মীরা যে পরিবেশে বা বাড়িতে থাকত সেটা নিয়োগকর্তারা দিয়েছেন কিনা এ জন্য তদন্তের জন্য নিয়োগকর্তাদের ডাকা হবে। এ ছাড়া এভাবে বসবাস করা করোনা পরিস্থিতিতে মালয়েশিয়া সরকারের বেঁধে দেওয়া স্ট্যান্ডার্ড অপারেটিং পদ্ধতি (এসওপি)’র মধ্যে পরে কিনা সেটাও তদন্ত করা হবে। আটকদের বিরুদ্ধে ইমিগ্রেশনের ১৯৫৯/৬৩ ধারা লঙ্ঘনের অভিযোগ আনা হয়েছে। এদিকে মালয়েশিয়ায় বাংলাদেশ হাইকমিশন বলছে, এখানে আনুমানিক ১৫ থেকে ২০ লাখ অবৈধ বিদেশি শ্রমিক রয়েছে, তার মধ্যে বেশির ভাগই ইন্দোনেশিয়ান। অবৈধদের মধ্যে বাংলাদেশিদের অবস্থান দ্বিতীয়। মাঝে মাঝেই মালয়েশিয়ায় ইমিগ্রেশন অবৈধ বিদেশিদের বিরুদ্ধে অভিযান চালিয়ে থাকে। সম্প্রতি ধরপাকড় তাদের রুটিন কার্যক্রমের অংশ। এটা বাংলাদেশিদের উদ্দেশ্যে নয় বরং সব অবৈধ বিদেশি নাগরিকদের জন্য পরিচালিত বলেও জানায় বাংলাদেশ হাইকমিশন।",https://somoynews.tv/news/2021-06-21/%E0%A6%AE%E0%A6%BE%E0%A6%B2%E0%A6%AF%E0%A6%BC%E0%A7%87%E0%A6%B6%E0%A6%BF%E0%A6%AF%E0%A6%BC%E0%A6%BE%E0%A6%AF%E0%A6%BC-%E0%A7%A7%E0%A7%A6%E0%A7%A8%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A9%E0%A7%A6%E0%A7%AF,"১৩ টা ৩৯ মিঃ, ২১ জুন, ২০২১",1
"ওয়াসার এমডির জন্য প্রতিমাসেই একবার করে আসার সিদ্ধান্ত নিয়েছে পহেলা বৈশাখ","বৈশাখ সহ অন্যান্য উৎসবের প্রতি তাসকিম এ খানের ভালোবাসায় মুগ্ধ হয়েছে বৈশাখ। মুগ্ধতা ও ভালোবাসার প্রতিদান দিতে প্রতিমাসে একবার করে বাংলাদেশে আসার সিদ্ধান্তও নিয়েছে পহেলা বৈশাখ। জানা যায়, ঢাকা ওয়াসার এমডি প্রতি মাসেই উৎসব ভাতা নেন প্রায় ৫০ হাজার টাকা। সেই সাথে প্রতি মাসে তিনি বৈশাখী ভাতাও নেন প্রায় ৫ হাজার টাকা। বিশেষ ভাতা নামের অন্য একটি খাতে প্রতি মাসে প্রায় ২ লাখ টাকাসহ এমডি বেতন নেন ৬ লাখ ২৫ হাজার টাকা। (সূত্র-সমকাল) উৎসবের প্রতি এমডি সাহেবের এমন ভালোবাসা ও আন্তরিকতা প্রসঙ্গে স্বয়ং পহেলা বৈশাখ নিজে বলেন, 'প্রথমেই স্যারকে ভালোবাসা। আমাকে এভাবে আগে কেউ দাম দেয় নাই। বছরের একদিন পান্তা ইলিশ খাইয়া বাঙ্গালি যেটা পালন করতো ওটা দায়সারা, ঢংয়ের উৎসব পালন। তাসকিম এ খানই আমাকে প্রকৃত ভালোবাসে। উনি একজন উৎসবপ্রিয় ও বৈশাখ প্রিয় মানুষ। ওনার সম্মানে আমি প্রতি মাসেই একবার করে ওনার বাসাতে পান্তা-ইলিশসহ আসার সিদ্ধান্ত নিয়েছি।' প্রতিমাসের ভাতাগুলো যদি ঠিকঠাক খরচ না হয় তাহলে এমডি স্যারের মানসিক অশান্তি হবে বলেও জানান বৈশাখ। অন্যান্য উৎসবের পক্ষে তিনি বলেন, 'কষ্ট হবে জানি, তাও এমন একজন ভক্তের জন্য আমাদের প্রতি মাসে আসতেই হবে। যদি না আসি এই টাকা উনি কোথায় খরচ করবে? খরচ করতে না পারলে এত টাকা নিয়ে উনি মানসিক চিন্তায় পড়ে যাবে। ছোটবেলায় বেশি টাকা নিয়ে মানসিক অশান্তিতে পড়া ওই গরিব লোকটির কথা মনে নেই? আমরা এমন একজন উৎসবপ্রিয় ও সংস্কৃতিমনা মানুষকে হারাতে চাই না।' স্বপ্রনোদিত হয়ে এমডি স্যারকে নিয়ে নানান সমালোচনার জবাব দেন বৈশাখ। ঢাকাবাসীকে অকৃতজ্ঞ বলে আখ্যায়িত করে বৈশাখ বলেন, 'শুনেছি তাসকিম স্যার পানির পরিবর্তে শরবত দেয়। মাঝে মাঝে আমিষের চাহিদাও মেটায়। অথচ অকৃতজ্ঞ বাঙ্গালি ওনাকে নিয়ে সব সময় সমালোচনা করে। এজন্য বাঙ্গালির কখনো উন্নতি হবে না।'",https://www.earki.co/news/article/5873/%E0%A6%93%E0%A7%9F%E0%A6%BE%E0%A6%B8%E0%A6%BE%E0%A6%B0-%E0%A6%8F%E0%A6%AE%E0%A6%A1%E0%A6%BF%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AE%E0%A6%BE%E0%A6%B8%E0%A7%87%E0%A6%87-%E0%A6%8F%E0%A6%95%E0%A6%AC%E0%A6%BE%E0%A6%B0-%E0%A6%95%E0%A6%B0%E0%A7%87-%E0%A6%86%E0%A6%B8%E0%A6%BE%E0%A6%B0,"১৪:২৩, জুন ২০, ২০২১",0
"ডিএমসি টপারকে রুটিনে ইংলিশ স্পিকিংয়ের সময় বাড়ানোর পরামর্শ"," ডিএমসি টপার গ্রুপের ইমরান হাসান শোভন নামের এক মেডিকেল শিক্ষার্থী ও কোচিং টিচারের বানানো একটি রুটিন ফেসবুকে ঘুরে বেড়াচ্ছে। রুটিনটি নিয়ে নানান মিম ও ট্রলের জবাবে জনৈক টপারে ফেসবুকে ইংরেজিতে একটি ভিডিও পাবলিশ করেন। ভিডিওটি পাবলিশ করার পরই ডিএমসি টপারের ভক্তরা নানাবিধ পরামর্শ ও কারেকশন দেয়া শুরু করেছেন। অক্সফোর্ড বিশ্ববিদ্যালয়ে অধ্যায়নরত ডিএমসি টপারের একদল ভক্ত রুটিনে ইংলিশ স্পিকিংয়ের জন্য আরো কিছু সময় বরাদ্দের বিষয়ে অনুরোধ জানান। তাদের দলনেতা বলেন, 'ভাইয়ার ইংরেজি বুঝি নাই। অক্সফোর্ডের এইদিকে কেউ এমন ইংরেজি বলে না। ভাইয়ার বক্তব্য বোঝার জন্য আমরা ভালো করে ইংরেজি শিখতে চাই। ভাইয়া যেন রুটিনে ইংরেজির জন্য একটু সময় বাড়ান।' এদিকে রুটিনে উল্লেখ না থাকার কারণে অনেকে ইমরান হোসেন শোভনের ভিডিও দেখতে পারেননি। হতাশায় কপাল চাপড়াতে চাপড়াতে তারা বলেন, 'ভাইয়ার রুটিনের ভিডিও দেখার টাইম নাই। এখন আমরা কী করবো! ভাইয়ার ভিডিও তো মিসও দেয়া যাবে না। ভাইয়া যেন ভিডিও দেখার টাইম রেখে নতুন একটা রুটিন দেন।' রুটিনটি নিয়ে বিপাকে পড়েছেন রুটিন ফলো করা প্রেমিক/প্রেমিকারা। রুটিনের প্রেম করার সময় না থাকায় তারা প্রেম করতে পারছেন না। ব্রেকাপ করার সময় না থাকায় করতে পারছেন না ব্রেকাপও। এদিকে ইমরান হাসান শোভনকে হিপোক্রেট বলেও আখ্যায়িত করেছেন অনেকে। এমনই একজন বলেন, 'হের রুটিনে তো ভিডিও বানানোর জন্য টাইম নাই, এই ভিডিও কখন বানাইলো! নিজেই রুটিন ফলো না।'",https://www.earki.co/news/article/5861/%E0%A6%A1%E0%A6%BF%E0%A6%8F%E0%A6%AE%E0%A6%B8%E0%A6%BF-%E0%A6%9F%E0%A6%AA%E0%A6%BE%E0%A6%B0%E0%A6%95%E0%A7%87-%E0%A6%B0%E0%A7%81%E0%A6%9F%E0%A6%BF%E0%A6%A8%E0%A7%87-%E0%A6%87%E0%A6%82%E0%A6%B2%E0%A6%BF%E0%A6%B6-%E0%A6%B8%E0%A7%8D%E0%A6%AA%E0%A6%BF%E0%A6%95%E0%A6%BF%E0%A6%82%E0%A7%9F%E0%A7%87%E0%A6%B0-%E0%A6%B8%E0%A6%AE%E0%A7%9F-%E0%A6%AC%E0%A6%BE%E0%A7%9C%E0%A6%BE%E0%A6%A8%E0%A7%8B%E0%A6%B0,"১৭:১৪, জুন ১৫, ২০২১",0
"গুগলের রোবট টেস্ট পরীক্ষায় ফেল করে এখন অনুভূতিশূন্য মিরপুরের নোমান","শুনতে অবাক মনে হলেও এমন ঘটনা ঘটেছে মিরপুরের নোমান নামের এক যুবকের সাথে। জানা যায়, দুদিন আগে রাতের বেলা গুগল সার্চে ভিপিএন খোঁজ করতে গিয়ে ভাগ্যের নির্মম পরিহাসে আচমকা 'আই এম নট এ রোবট' টেস্টের সম্মুখীন হন নোমান। ভালো প্রস্তুতি না থাকার কারণে তিনি টেস্টে ফেল করে ফেলেন। আর এরপর থেকেই নাকি অনুভূতি শূন্য হয়ে যায় নোমানের। তাহলে কি নিজেকে রোবট হিসেবে মেনে নিলেন তিনি? আশ্চর্য হলেও সত্যি, নোমান নিজে তার অনুভূতির মিটার থেকে শূন্য সংখ্যাটি আমাদের দেখান। নোমানের মায়ের সাথে কথা বললে জানা যায়, 'গতকাল রাত থেকে নোমান অনুভূতি শূন্য হয়ে গেছে। টেবিলে ভাত দিয়ে আসলে খাচ্ছে। টয়লেটে যাচ্ছে। এছাড়া আর কোনো অনুভূতি নেই।' অনুভূতিশূন্য নোমানের অবশ্য একটু পরপর আপেল, মালটা, আনারস, চা, বিরিয়ানি, খিচুড়ি, কাচ্চিসহ নানাবিধ খাবার খাওয়ার ইচ্ছা জাগছে। অনুভূতি শূন্য থেকে ১ বা ২ উঠলেই এইসব ভালো ভালো খাবার খাওয়া একটু কমাবেন বলেও জানান নোমান। দূর দূরান্ত থেকে নোমানের আত্মীয় স্বজন তাকে দেখতে আসছে। অনুভূতিশূন্য নোমান হাসি হাসি মুখ করে তাদের সাথে কথা বলছেন। ধারণা করা হচ্ছে এভাবে হাসি খুশি রাখতে পারলে নোমান দ্রুতই অনুভূতি ফিরে পাবেন। এদিকে নোমানের এক চাচা নোমানকে কুমিল্লার এক কবিরাজের কাছে নিয়ে যাওয়ার পরামর্শ দিয়েছেন। এই কবিরাজের চিকিৎসায় এভাবে গুগল টেস্টে ফেল করা ওনার পরদাদাও ভালো হয়েছে বলে জানান তিনি। তিনি বলেন, 'কিয়ের গুগল টেস্ট, মুগল আমলে আমার এক ফুফু মুগল টেস্টে ফেল করে ফেলছিলো। এই কবিরাজ ওনারেও ভালো করে ফেলেছে।' তবে নোমানের চাচার কথা পাত্তা না দিয়ে নোমানের অনুভূতি ফিরিয়ে আনার জন্য তাকে বিয়ে করিয়ে দেয়ার পরামর্শ দিয়েছেন নোমানের এক খালা। বিয়ের পর খালার চাচাত দেবরের শালীর মেয়ের ছেলের এই রোগ ভালো হয়ে গেছে বলেও রেফারেন্স দেন তিনি।",https://www.earki.co/news/article/5871/%E0%A6%97%E0%A7%81%E0%A6%97%E0%A6%B2%E0%A7%87%E0%A6%B0-%E0%A6%B0%E0%A7%8B%E0%A6%AC%E0%A6%9F-%E0%A6%9F%E0%A7%87%E0%A6%B8%E0%A7%8D%E0%A6%9F-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%AB%E0%A7%87%E0%A6%B2-%E0%A6%95%E0%A6%B0%E0%A7%87-%E0%A6%8F%E0%A6%96%E0%A6%A8,"১৬:১৩, জুন ১৭, ২০২১",0
"বিদ্যারত্ন উপাধি পাচ্ছেন রাত জেগে কলিমউল্লাহ স্যারের ক্লাস করা ২৮ শিক্ষার্থী","বিদায়ের রাতেও ক্লাস করিয়েছেন বেগম রোকেয়া বিশ্ববিদ্যালয়ের উপাচার্য ড.নাজমুল আহসান কলিমুল্লাহ। রাত ৩ টায় শুরু হওয়া এই ক্লাসে ২৮ শিক্ষার্থী উপস্থিত ছিলেন, ক্লাস শেষ হওয়া পর্যন্ত ছিলেন ১২ জন। বেগম রোকেয়া বিশ্ববিদ্যালয়ের একটি ভূয়া সূত্র থেকে জানা যায়, ক্লাস করা ২৮ জন শিক্ষার্থী পাচ্ছেন বিদ্যারত্ন উপাধি। এরমধ্যে শেষ পর্যন্ত টিকে থাকা ১২ জন পাবেন ডাবল বিদ্যারত্ন উপাধি। এ বিষয়ে নিজের অভিমত ব্যক্ত করতে গিয়ে নাজমুল আহসান কলিমুল্লাহ একটি ফেক আইডি থেকে বলেন, 'এখনকার জেনারেশন নিয়ে সাধারণ মানুষের যে হতাশা এই ২৮ জন বিদ্যারত্ন সেই হতাশা দূর করে দিয়েছেন। তারা প্রমাণ করেছেন, রাত জেগে শুধু মুভি, সিরিজ কিংবা খেলা দেখা না, ক্লাসও করা যায়।' বিদেশ থেকে জয়েন করা কয়েকজন শিক্ষার্থীর কথা বলতে গিয়ে আনন্দে চোখ দিয়ে পানি পড়ার ইমোজি সহকারে নিজের ফেক আইডি থেকে কলিমুল্লাহ বলেন, 'কয়েকজনকে দেখলাম ইউরোপ-আমেরিকা থেকেও জয়েন করেছে। পড়ালেখার প্রতি তাদের কি টান দেখেন!' তবে অন্য একটি ভূয়া সূত্র থেকে জানা যায়, তাদের ফোনে ভিপিএন ইন্সটল করা ছিলো। এদিকে স্যারের ক্লাস করতে পেরে আনন্দের কথা জানিয়েছে শিক্ষার্থীরাও। এরমধ্যে কয়েকজন ফুটবল প্রেমী শিক্ষার্থী বলেন, 'সামনের ইউরো কাপ আর কোপা আমেরিকা চলার সময়গুলোতেও স্যারের ক্লাস করতে চাই।'",https://www.earki.co/news/article/5851/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B0%E0%A6%A4%E0%A7%8D%E0%A6%A8-%E0%A6%89%E0%A6%AA%E0%A6%BE%E0%A6%A7%E0%A6%BF-%E0%A6%AA%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%B0%E0%A6%BE%E0%A6%A4-%E0%A6%9C%E0%A7%87%E0%A6%97%E0%A7%87-%E0%A6%95%E0%A6%B2%E0%A6%BF%E0%A6%AE%E0%A6%89%E0%A6%B2%E0%A7%8D%E0%A6%B2%E0%A6%BE%E0%A6%B9,"১৩:২৬, জুন ১২, ২০২১",0
"কাজী নজরুলের ছবি দিয়ে জীবনানন্দের জন্মদিন পালন করলো গ্রামীণফোন","আগামীকাল ছিল নাগরিক কবি জীবনানন্দ দাশের মৃত্যুবার্ষিকী। নানা মানুষ নানাভাবে কবির জন্মদিন পালন করেছেন। তবে একেবারে নতুন এক মনোমুগ্ধকর আইডিয়া নিয়ে হাজির হয়েছেন আর্থিক প্রতিষ্ঠান গ্রামীনফোন। জীবনানন্দের এই বিবাহবার্ষিকী পালনে কাজী নজরুল ইসলামের ছবি ব্যবহার করে শুভেচ্ছা জানিয়ছে প্রতিষ্ঠানটি। এমন অভিনব উপায়ে এনিভার্সারি পালনের বিষয়ে ভোডাফোনের এক কর্মকর্তার কাছে ব্যাখ্যা চাই আমরা। আমাদের প্রশ্নে রিলায়েন্সের ম্যানেজার নিজের ফেক আইডি থেকে অবাক বিস্ময়ে বলেন, 'নজরুলের ছবি? কই না তো! আমরা তো শরৎবাবুর ছবি ব্যবহার করেছি। আপনারা শামসুর রাহমানকে কই পাইলেন?' নিজের বক্তব্যের পক্ষে প্রমাণস্বরূপ এয়ারটেলের এই কর্মকর্তা শুভেচ্ছাসহ মীর মশাররফ হোসেনের একটি পোট্রেট দেখান আমাদের। আমাদের প্রতিনিধি যেটাকে সুকুমার রায় বলে চিহ্নিত করে জিওফোনের এই কর্মকর্তার বক্তব্যের সত্যতা পান। এদিকে টেলিটকের এমন অভিনব পদ্ধতিকে চ্যালেঞ্জ জানিয়েছে বাংলাদেশি গণমাধ্যম ভিত্তিক প্রতিষ্ঠান বাংলালিংক। এ বিষয়ে শ্রীলঙ্কান ইভেন্ট ম্যানেজমেন্ট প্রতিষ্ঠান ডায়লগের এক কর্মকর্তা জানান, 'আমরা তো নজরুলের জন্মদিনে রবীন্দ্রনাথের ছবি ব্যবহার করে তাক লাগিয়ে দিতে চেয়েছিলাম। কিন্তু বাংলাদেশে রবী বাবুর 'রবি' নামে নিজের ভিসা সলুশন প্রতিষ্ঠান থাকায় করিনি। সামনে রবীন্দ্রনাথের জন্মদিনে ব্যাটম্যানের ছবি ব্যবহার করে তাক লাগিয়ে দিবো দেইখেন।'",https://www.earki.co/news/article/5795/%E0%A6%95%E0%A6%BE%E0%A6%9C%E0%A7%80-%E0%A6%A8%E0%A6%9C%E0%A6%B0%E0%A7%81%E0%A6%B2%E0%A7%87%E0%A6%B0-%E0%A6%9B%E0%A6%AC%E0%A6%BF-%E0%A6%A6%E0%A6%BF%E0%A7%9F%E0%A7%87-%E0%A6%9C%E0%A7%80%E0%A6%AC%E0%A6%A8%E0%A6%BE%E0%A6%A8%E0%A6%A8%E0%A7%8D%E0%A6%A6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AE%E0%A6%A6%E0%A6%BF%E0%A6%A8-%E0%A6%AA%E0%A6%BE%E0%A6%B2%E0%A6%A8,"১৩:১৬, মে ২৬, ২০২১",0
"ভাইটি এখানে কী করছেন? জেনে নিন ১০টি সেরা 'ভুল উত্তর'","১# নতুন পরিবেশে এসে দুধ অজ্ঞান হয়ে গেছে, তাই দুধে পানি ঢালছেন জ্ঞান ফেরানোর জন্যে। (এঋক কায়সার) ২# রোদে দুধের গা-হাত-পা শুকিয়ে যাচ্ছিল, তাই উনি পানি ঢেলে দুধকে চরম কষ্টের হাত থেকে বাঁচাচ্ছে। (রুফায়দা জান্নাত) ৩# ভারি দুধ যেন কারো গলায় আটকে প্রাণহানি না ঘটে, তাই পাতলা করে দিচ্ছেন। (নাহিয়ান আলভী) ৪# দুধকে পানি পান করাচ্ছেন। এই গরমে অতি উত্তম কাজ। (মিথুন আচার্যী) ৫# নতুন বছরের বইয়ের জন্যে দুধ ও পানির অনুপাতের ম্যাথ বানাচ্ছেন। (সুজন কে পাল) ৬# দুধ যাতে শুকিয়ে না যায়, এজন্য পানি দিয়ে ভিজিয়ে তাজা রাখার চেষ্টা করছেন। (শামসুল আরেফিন) ৭# দুধ ময়লা হয়ে যাওয়ায় পানি দিয়ে পরিস্কার করছেন। (মিল্টন আশরাফি) ৮# দুধ ঢালার আগে ড্রাম পরিষ্কার করতে ভুলে গিয়েছিলেন, তাই এখন পানি ঢেলে ড্রাম পরিষ্কার করতেছেন। (সাইফ ইসলাম) ৯# গরু ভেজাল দুধ দিয়েছে, তাই ফিল্টারিংয়ের মাধ্যমে পানি মিশিয়ে দুধের গুণগত মান বাড়াচ্ছেন। (এমডি ফরহাদ হোসেন) ১০# পাতন পদ্ধতিতে দুধ থেকে পানি আলাদা করছেন।",https://www.earki.co/idea/article/5855/%E0%A6%AD%E0%A6%BE%E0%A6%87%E0%A6%9F%E0%A6%BF-%E0%A6%8F%E0%A6%96%E0%A6%BE%E0%A6%A8%E0%A7%87-%E0%A6%95%E0%A7%80-%E0%A6%95%E0%A6%B0%E0%A6%9B%E0%A7%87%E0%A6%A8-%E0%A6%9C%E0%A7%87%E0%A6%A8%E0%A7%87-%E0%A6%A8%E0%A6%BF%E0%A6%A8-%E0%A7%A7%E0%A7%A6%E0%A6%9F%E0%A6%BF-%E0%A6%B8%E0%A7%87%E0%A6%B0%E0%A6%BE-%E0%A6%AD%E0%A7%81%E0%A6%B2,"২১:০৬, জুন ১২, ২০২১",0
"নতুন করে আরও ৭ জেলায় কঠোর লকডাউন, চলবে না গণপরিবহন","করোনাভাইরাসের সংক্রমণ বেড়ে যাওয়ায় নতুন করে আরও ছয় জেলায় কঠোর লকডাউন ঘোষণা করেছে সরকার।  জেলাগুলো হলো- নারায়ণঞ্জ, মুন্সীগঞ্জ, গাজীপুর, মাদারীপুর, রাজবাড়ী, মানিকগঞ্জ ও গোপালগঞ্জ। এসব জেলায় আগামীকাল ভোর ৬টা থেকে ৩০ জুন পর্যন্ত কঠোর বিধিনিষেধ জারি করা হয়েছে। এছাড়া সব ধরনের গণপরিবহন চলাচল বন্ধ থাকবে। তবে পণ্যবাহী ও জরুরি সেবায় নিয়োজিত যানবাহন চলাচল করতে পারবে। সোমবার মন্ত্রিপরিষদ বৈঠক শেষে সাংবাদিকদের ব্রিফিংকালে এসব কথা জানান মন্ত্রিপরিষদ সচিব খন্দকার আনোয়ারুল ইসলাম। তিনি বলেন, অন্য কোনো জেলা প্রশাসন চাইলে লকডাউন দিতে পারবে। ",https://www.jugantor.com/covid-19/434235/%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%B0%E0%A7%87-%E0%A6%86%E0%A6%B0%E0%A6%93-%E0%A7%AD-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%95%E0%A6%A0%E0%A7%8B%E0%A6%B0-%E0%A6%B2%E0%A6%95%E0%A6%A1%E0%A6%BE%E0%A6%89%E0%A6%A8-%E0%A6%9A%E0%A6%B2%E0%A6%AC%E0%A7%87-%E0%A6%A8%E0%A6%BE-%E0%A6%97%E0%A6%A3%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A8,"২১ জুন ২০২১, ০৪:০০ পিএম",1
"যে কারণে ব্যাঙটি হয়ে গেলো ইতিহাস","মডেল হাইস্কুলের ক্লাস নাইনের প্রথম বায়োলজি প্র্যাকটিক্যাল ক্লাস হবে শনিবারে। প্র্যাকটিক্যাল ক্লাসে প্রথম ব্যাঙ কাটা হবে। বায়োলজি স্যার আবদুল মজিদ ক্লাসে এসে বললেন বিষয়টা। ব্যাঙ কীভাবে কাটতে হবে, কী করতে হবে স্যার এর আগের ক্লাসে বুঝিয়ে বলেছেন। এবার প্র্যাকটিক্যাল। সবাই ভেতরে ভেতরে উত্তেজিত। স্যার বলেছেন, যারা ভবিষ্যতে ডাক্তার হবে তাদের জন্য এই ক্লাস অতীব গুরুত্বপূর্ণ...এই ক্লাসেই বোঝা যাবে, কে ডাক্তার হতে পারবে আর কে পারবে না। ভাবভঙ্গিতে আপাতত মনে হচ্ছে ক্লাসের সবারই ডাক্তার হওয়ার পরিকল্পনা...অবশ্য ব্যাঙ কাটার ওপর পুরো বিষয়টা নির্ভর করছে। একজন হাত তুলল, ‘স্যার একটা প্রশ্ন ছিল’ - বলো - স্যার আমরা ব্যাঙ কোথায় পাব? - তোমরা ধরে আনবে। ক্লাসে একটা হাহাকারের মতো শব্দ হলো। ‘কোয়ায়েট...কোয়ায়েট...!!’ স্যার একটা হুংকার দিলেন। আবার একজন হাত তুলল। স্যারের ক্লাসে নিয়ম আছে হুট করে প্রশ্ন করা যাবে না, আগে হাত তুলতে হবে। ছেলেদের দল একবার হাত তুললে পরেরবার মেয়েদের দল হাত তুলবে। আগেরবার হাত তুলেছিল মেয়েদের দলের সাদিয়া। এবার তুলল ছেলেদের দলের রবীন - বলো, - স্যার প্রথমেই ব্যাঙ না কেটে তেলাপোকা কাটলে কেমন হয়? - স্ট্যান্ডআপ অন দা বেঞ্চ। স্যার হুংকার দিলেন ‘শুধু ফাঁকি মারার অজুহাত খোঁজো?’  - স্যার কটা ব্যাঙ কাটা হবে? আরেকজন জানতে চাইল। - মেয়েরা একটা কাটবে ছেলেরা একটা কাটবে। মেয়েদের ব্যাঙ মেয়েরা ধরে আনবে, ছেলেদের ব্যাঙ ছেলেরা ধরে আনবে। এবার জেফ্রিন হাত তুলল - স্যার ব্যাঙ ধরা তো খুব কঠিন কাজ। আর ব্যাঙ আমরা পাব কোথায়? সঙ্গে সঙ্গে সাদি হাত তুলল - স্যার আমরা যদি মেয়েদেরটা ধরে দিই? সাদি আবার নারী জাতির ওপর বিশেষ শ্রদ্ধাশীল। তাই তার এই প্রস্তাব। স্যার সঙ্গে সঙ্গে তাকে স্ট্যান্ডআপ অন দা বেঞ্চ করলেন। তারপর যা বললেন তা হচ্ছে, যার কাজ তাকে করতে হবে, যার ব্যাঙ তাকে ধরতে হবে। ছেলে-মেয়ে বলে আলাদা কিছু নেই। মেয়েদেরও দুটো হাত ছেলেদেরও দুটো হাত। যার যার কাজ তার তারই করতে হবে। লাইফ ইজ নট আ ব্যাড অব রোজ।... ‘লাইফ ইজ নট আ ব্যাড অব রোজ’ বাক্যটি স্যারের মুদ্রাদোষ। মাঝেমধ্যেই এটা বলেন। জেফ্রিন ক্লাসের সবচেয়ে ফাজিল টাইপের মেয়ে। সে বলে বসল, ‘স্যার আমাদের ক্লাসের ছেলেদের তিনটা হাত’ - মানে? স্যার ভ্রু কুঁচকে তাকালেন। - স্যার, ডান হাত বাম হাত আর অজুহাত। আমাদের ছেলেরা শুধু অজুহাত খুঁজে। ক্লাসের মেয়েরা হেসে উঠল। স্যার ‘কোয়ায়েট...কোয়ায়েট...!!’ বলে আবার একটা হুংকার দিলেন। তারপর বললেন বিজ্ঞান কোনো ইয়ার্কি-তামাশার ব্যাপার না বিজ্ঞান হচ্ছে গবেষণা, অ্যাডভেঞ্চার আর জ্ঞানের ব্যাপার...‘লাইফ ইজ নট আ ব্যাড অব রোজ’...পুষ্পসজ্জিত বিছানায় বসে বিজ্ঞান হবে না...এ রকম আরও কিছুক্ষণ ভারী ভারী কথা বললেন মজিদ স্যার। যা হোক, শেষ পর্যন্ত মেয়েদের দল থেকে সাহসী দুজনকে বাছাই করা হলো সাদিয়া আর মিতু। তারা মেয়েদের ব্যাঙ ধরবে। আর ছেলেদের দলের দুজন সাদি আর মিন্টু। ছেলেদের দলে এই দুজন স্বেচ্ছায় ব্যাঙ ধরে দেওয়ার জন্য ব্যাপক আগ্রহী। চাইলে মেয়েদেরটাও ধরে দেবে কিন্তু স্যারের কড়া নির্দেশ, যারটা সে ধরবে...লাইফ ইজ নট আ ব্যাড অব রোজ...! ক্লাস শেষে গোপনে সাদি মিতু আর সাদিয়াকে বলল, ‘তোরা চাইলে তোদেরটা ধরে দিতে পারি, আমার বাসার কাছে ডোবায় ব্যাঙ ভর্তি।’ মিতু ও সাদিয়া তুড়ি মেরে উড়িয়ে দিল সাদির প্রস্তাব। তারা ব্যাঙ ধরার অ্যাডভেঞ্চারটা নিজেরাই করতে চায়। কারণ, ‘লাইফ ইজ নট আ ব্যাড অব রোজ’...যার কাজ তাকেই করতে হবে। বিজ্ঞান হচ্ছে গবেষণা, অ্যাডভেঞ্চার আর জ্ঞানের ব্যাপার...! শুক্রবার সাদিয়া আর মিতু বেরোল ব্যাঙ ধরতে। কী ধরনের ব্যাঙ ধরতে হবে, তা অবশ্য স্যার বলে দিয়েছেন। কাজেই তারা রাবারের গ্লাভস ও মাছ ধরার হাতলওয়ালা নেট, হরলিকসের বয়াম। এসব নিয়ে বেরোল। বহু খোঁজাখুঁজির পর তারা একটা বেশ বড়সড় ব্যাঙের সন্ধান পেল। একটা বড় গাছের নিচে ঝোঁপের মধ্যে একটু পানি জমে আছে সম্ভবত বৃষ্টির পানি, সেই পানির মধ্যে আধা ডুবা হয়ে একটা ব্যাঙ বসে আছে। সাদিয়াই বেশি সাহসী, সে চট করে দুহাতে রাবারের গ্লাভস পরে ফেলল (গ্লাভস দুটো তার ডাক্তার বোনের কাছ থেকে সংগ্রহ করেছে)। - তুই নেটটা ধরে রেডি থাক। আমি ধরেই ঝুড়ির ভেতরে ফেলব...তারপর হরলিকসের বয়ামে। - বেশ আমি রেডি। যেই না ধরতে যাবে ব্যাঙটাকে তখনই ব্যাঙটা এক লাফে অদৃশ্য হয়ে গেল। কই যে গেল বুঝতেই পারল না দুজন। তখনই তারা টের পেল সত্যিই ‘লাইফ ইজ নট আ ব্যাড অব রোজ’...মানে ব্যাঙ ধরা সহজ কর্ম নয়। আরও ঘণ্টা খানেক পর আরেকটা ব্যাঙের সন্ধান পেল। এটা আগেরটার চেয়ে বড়। এটাও একটুখানি পানির মধ্যে আধা ডুবো হয়ে বসে আছে। এবার অন্য সিস্টেম করল ওরা। আগে ঝুড়ি দিয়ে ব্যাঙটাকে আটকে ফেলতে হবে, পরে গ্লাভস পরা হাত দিয়ে ব্যাঙ ধরতে হবে। মিতু সাদিয়ার দিকে তাকাল। - রেডি? - রেডি - ওয়ান টু থ্রি...ঝপ করে হাতলওয়ালা নেটটা দিয়ে ব্যাঙটাকে আটকে ফেলল মিতু। ‘আটকেছি ব্যাটাকে’ আর কী আশ্চর্য, নেটটা তুলতেই ব্যাঙ নেই...মুহূর্তে উধাও। এই করতে করতে দুপুর গড়িয়ে প্রায় বিকেল। এর মধ্যে ওদের মায়েরা দুবার ফোন করেছেন। - আমরা ব্যাঙ ধরছি - কটা ধরলি? - পরেরটা ধরলে একটা হবে। - ফাজলামো না করে জলদি বাসায় আস। অনেক হয়েছে। শেষ পর্যন্ত সত্যিই সত্যিই তারা একটা ব্যাঙ আটকে ফেলল। বয়ামে ঢোকাতে যাবে...কী আশ্চর্য, ব্যাঙটা মানুষের গলায় কথা বলে উঠল। - অ্যাই তোমরা আমাকে ধরছ কেন? - মা-মানে?? দুজনের গলায় কথা আটকে যায়। মিতু এক লাফে হাতলওয়ালা নেটটা ফেলে পিছিয়ে আসে। সাদিয়াও। দুজনেই প্রচণ্ড ভয় পেয়েছে। ব্যাঙটা অবিকল মানুষের মতো কেশে গলা পরিষ্কার করে বলল, ‘আমি আসলে ব্যাঙ না!’ - মা-মানে?? কোনোমতে তোতলাতে তোলাতে বলে সাদিয়া - মানে তোমরা যা ভেবেছ আমি তা না। আমি ব্যাঙ না... - তাহলে তুমি কী? - তুমি করে বলবে না। বয়সে আমি তোমাদের অনেক বড় - ঠিক আছে আ-আপনি তাহলে কী? - আমি রাজপুত্র। এক ডাইনির অভিশাপে ব্যাঙ হয়ে আছি... পাঁচ হাজার বছর ধরে। - বলেন কী? - হ্যাঁ তাই। কোনো মেয়ে যদি ভালোবেসে আমাকে... - বুঝতে পেরেছি আর বলতে হবে না। রূপকথায় পড়েছি। তাহলে আপনি ফের রাজপুত্র হয়ে উঠবেন, তাই তো? - হ্যাঁ তাই। - কিন্তু সেটা সম্ভব না। শক্ত গলায় বলে মিতু। - কী সম্ভব না? - আমাদের একটা ব্যাঙ ধরতেই হবে। সকাল থেকে চেষ্টা করে আপনাকে পেয়েছি। আপনাকে ধরতেই হবে এবং নিয়ে যেতে হবে বায়োলজি ক্লাসে মজিদ স্যারের কাছে। স্যারের কড়া নির্দেশ। - তারপর আপনাকে কাটাছেঁড়া করা হবে। সাদিয়া বলে। - আমাকে কাটাছেঁড়া করে হবে কেন? - বাহ্‌, আমরা ভবিষ্যতে ডাক্তার হব না? ব্যাঙ কাটা দিয়েই তো শুরু... রাজপুত্র ব্যাঙ দীর্ঘশ্বাস ফেলার মতো একটা শব্দ করল। কিছু বলল না। নিজেই ছোট্ট একটা লাফ দিয়ে হরলিকসের বয়ামে ঢুকে পড়ল। শনিবারের বায়োলজি প্র্যাকটিক্যাল ক্লাসে ছেলেদের দল আর মেয়েদের দল ব্যাঙ নিয়ে হাজির। ছেলেদের ব্যাঙটা আচারের বয়ামে। আর মেয়েদেরটা হরলিকসের বয়ামে। স্যার ছেলেদের ব্যাঙের সাইজ দেখে সন্তুষ্টি প্রকাশ করলেন। তারপর মেয়েদের দিকে তাকিয়ে বললেন। ‘তোদেরটা দেখি?’ - ইয়ে স্যার...মিতু আর সাদিয়া একটু অস্বস্তিবোধ করে। হরলিকসের বয়ামটা পত্রিকার কাগজ দিয়ে মোড়ানো। - কী হলো? - স্যার...আমাদের ব্যাঙটায় একটু সমস্যা আছে - কী সমস্যা? - স্যার আমাদের ব্যাঙটা কথা বলা ব্যাঙ। বলে পত্রিকার মোড়কটা সরিয়ে ফেলে! - কী?? - স্যার ব্যাঙটা মানুষের মতো কথা বলে এবার স্যার গর্জন করে উঠল, ‘বিজ্ঞান কোনো ইয়ার্কি-তামাশার ব্যাপার না, বিজ্ঞান হচ্ছে গবেষণা, অ্যাডভেঞ্চার, জ্ঞানের ব্যাপার...‘লাইফ ইজ নট আ ব্যাড অব রোজ...’ স্যার কথা শেষ করতে পারলেন না। হরলিকসের বয়ামের ভেতর থেকে ব্যাঙটা সত্যি সত্যি কথা বলে উঠল। - স্যার ওরা ঠিকই বলেছে, আমি আসলে ব্যাঙ না। আমি এক রাজপুত্র, ডাইনির অভিশাপে... পুরো ক্লাসের সবার মুখ হা হয়ে গেল। ক্লাসের ভেতর যা দু-একটা মশা-মাছি ছিল তারা হঠাৎ নাই হয়ে গেল (কোথায় গেল তোমরা বুঝতেই পারছ)! তবে মজিদ স্যারের মুখটা হা হলো আরও বেশি। স্যারের সেই হা করা মুখ থেকে গো গো ধরনের একটা শব্দ বের হয়ে এল...তার পরই তিনি অজ্ঞান হয়ে আছড়ে পড়লেন প্রথমে টেবিলের ওপর, তারপর ক্লাসের মেঝেতে! তারপর আর কী, ক্লাসজুড়ে হইচই পড়ে গেল আর ওই ফাঁকে রাজপুত্র ব্যাঙ হরলিকসের বয়াম থেকে এক লাফে জানালায়, তারপর জানালা থেকে আরেক লাফে সোজা স্কুলের পাশের বড় ড্রেনটায়! তবে জানালায় বসে ব্যাঙটা একটা অমর বাণী দিয়ে গেল...! বাণীটা অবশ্য স্কুলের সেই সময়কার হেড স্যারের ডায়েরিতে নোট করা আছে। হেড স্যার অবসরে যাওয়ার সময় তাঁর ডায়েরিটা স্কুলের লাইব্রেরিতে দান করে যান। বুঝতেই পারছ গল্পটা অনেক আগের। ১৫-২০ বছর তো হবেই। এই স্কুলে যারা নতুন ভর্তি হয়, তারা এই গল্পটা কীভাবে যেন জেনে যায়। তারপর লাইব্রেরিতে গিয়ে হেড স্যারের ডায়েরিটা খুঁজে বের করে ব্যাঙ রাজপুত্রের বাণীটা পড়ে। ডায়েরির ৪৮ পাতায় বাণীটা আছে। পরের পৃষ্ঠায় মানে ৪৯ পৃষ্ঠায় মিতু আর সাদিয়ার দুটো পাসপোর্ট সাইজ ছবি। নিচে লেখা, দুই কথা বলা ব্যাঙ আবিষ্কারক মিতু ইসলাম ও সাদিয়া রহমান। ১৯৪৮ খৃষ্টাব্দ। তার নিচে হেড স্যারের স্বাক্ষর। রাজপুত্র ব্যাঙের বাণীটা এখানে প্রকাশ করা গেল না। তবে এই বাণী নিয়ে উচ্চপর্যায়ে গবেষণা চলছে। তবে শোনা যায়, এই বাণী গত ইন্টারমিডিয়েট পরীক্ষায় বাংলা দ্বিতীয় পত্রে নাকি ভাবসম্প্রসারণে এসেছিল।",https://www.earki.co/humor/article/5868/%E0%A6%AF%E0%A7%87-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%99%E0%A6%9F%E0%A6%BF-%E0%A6%B9%E0%A7%9F%E0%A7%87-%E0%A6%97%E0%A7%87%E0%A6%B2%E0%A7%8B-%E0%A6%87%E0%A6%A4%E0%A6%BF%E0%A6%B9%E0%A6%BE%E0%A6%B8,"১১:০৫, জুন ১৭, ২০২১",0
"উনি মাথায় ছাতা ধরে আছেন কেন? জেনে নিন সেরা ১০টি ভুল উত্তর","১# কোনো ম্যানহোলে ঢুকে গেলে ছাতা যেন পানিতে প্যারাশুটের মত কাজ করে। (সোলাইমান কবির অনিক) ২# আজব! এই পানির ভেতর ছাতা হাতে ঝুলিয়ে হাটবে নাকি! (মাহফুজা আক্তার তিমু) ৩# ইউরোপের উন্নত রাস্তায় তুষারপাত থেকে বাঁচতে। ৪# হঠাৎ রোদ উঠলে যেন উন্নয়নের জোয়ার শুকিয়ে না যায়। (ইফফাত আরা ইসলাম) ৫# লুঙ্গি, প্যান্ট ছাড়া পানিতে নামছে, এখন ছাতাটা মাথায় না দিলে যদি মানুষজন চেহারা দেখে ফেলে! (মেজবাহ উদ্দিন আহমেদ) ৬# পানিগুলো যেনো বৃষ্টিতে ভিজে না যায়। (জেরিন তাসনিম খান) ৭# উন্নয়নের জোয়ার যেন মাথায় না লাগে। (হিরন চাকমা) ৮# উনি বিরোধী দলীয় লোক। রাস্তার পানি যেন বাষ্পায়িত হয়ে উড়ে যেতে না পারে সেই চেষ্টা করছেন। (জামাল আরাফাত) ৯# উনি লুঙ্গিটা ভাঁজ করে ছাতার শিকে লুকিয়ে রেখেছেন, ইজ্জত রক্ষা নিয়ে কথা। (সাদ্দাম হোসাইন শোভন) ১০# যদি পুরোপুরি ডুবে যায়, তাহলে তার উপর দিয়ে যেন সিএনজি না উঠে পড়ে সেটা নিশ্চিত করতে। (মাহমুদুল হাসান)",https://www.earki.co/idea/article/5863/%E0%A6%89%E0%A6%A8%E0%A6%BF-%E0%A6%9B%E0%A6%BE%E0%A6%A4%E0%A6%BE-%E0%A6%AE%E0%A6%BE%E0%A6%A5%E0%A6%BE%E0%A7%9F-%E0%A6%A6%E0%A6%BF%E0%A7%9F%E0%A7%87%E0%A6%9B%E0%A7%87%E0%A6%A8-%E0%A6%95%E0%A7%87%E0%A6%A8-%E0%A6%9C%E0%A7%87%E0%A6%A8%E0%A7%87-%E0%A6%A8%E0%A6%BF%E0%A6%A8-%E0%A6%B8%E0%A7%87%E0%A6%B0%E0%A6%BE-%E0%A7%A7%E0%A7%A6%E0%A6%9F%E0%A6%BF-%E0%A6%AD%E0%A7%81%E0%A6%B2,"১৮:১০, জুন ১৫, ২০২১",0
"বাংলাদেশ রেল মন্ত্রণালয়ের দায়িত্ব নিতে চান সালমান খান","বলিউডের ভাই বলে খ্যাত সালমান খান বাংলাদেশ সরকারের রেল মন্ত্রণালয়ের দায়িত্ব নেয়ার আশাবাদ ব্যক্ত করেছেন। বর্তমান রেলমন্ত্রী নূরুল ইসলাম সুজনের দ্বিতীয় বিবাহের খবরে সালমান এমন ইচ্ছার কথা জানান। এর আগে বাংলাদেশ রেল মন্ত্রণালয়ের দায়িত্বে ছিলেন আওয়ামী সাংসদ মুজিবল হক। দায়িত্ব পাওয়ার কিছুদিনের মাথায় বিয়ের পিড়িতে বসেন এই মন্ত্রীপরিষদের এই 'ব্যাচেলর' মন্ত্রী। তখনই বাংলাদেশ রেল মন্ত্রণালয় নিয়ে সালমানের ভাবনা শুরু হয়। এবার নূরুল ইসলামের সুজনের বিয়ের খবরে সেটি আরো পাকাপোক্ত হয়েছে বলে জানা যায়। নিজের ফেক আইডি থেকে সালমান বলেন, 'অনেককেই তো ডেট করলাম। ক্যাটরিনা, জ্যাকুলিন আরো কতজন! সম্পর্ক বিয়ের দিকে মোড় নিতে গেলেই কেমন যেন রাহুর প্রভাব শুরু হয়। এই প্রভাব কোনভাবেই কাটায়া উঠতে পারছিলাম না। মনে হচ্ছে বাংলাদেশ রেল মন্ত্রণালয়ের দায়িত্ব নিলে আমার কপাল খুলেও যেতে পারে।' সাবেক রেলমন্ত্রী মুজিবুল হকের সাথে নিজের আলাপের কথা জানান সালমান। ফেক আইডি থেকে তিনি বলেন, 'মুজিব ভাইয়ের সাথে কথা বলেছি। উনি আমার বিয়ের দায়িত্ব নিবেন বলে জানিয়েছেন। ইতোমধ্যে ওনার খালাত শালীর বান্ধবীর বোনকে টার্গেটে রেখেছেন। আমি রেল মন্ত্রনালয় দায়িত্ব পেলেই প্রস্তাব পাঠাবেন।' সালমানের নতুন প্রেমিকাও নাকি সালমানকে আল্টিমেটাম দিয়েছেন। একটি ভূয়া সূত্র থেকে পাওয়া খবরে জানা যায়, সালমান বাংলাদেশের রেলমন্ত্রী না হলে সালমানের নতুন প্রেমিকা পরবর্তী রেলমন্ত্রীকেই বিয়ে করবেন।' এদিকে বাংলাদেশের রাজনীতিতে প্রবেশের জন্য বেশ কিছু পলিটিক্যাল বড় ভাইয়ের পোস্টের নিচে 'সহমত ভাই' লিখে কমেন্ট শুরু করেছেন বলেও জানায় সালমানের এক ঘনিষ্ঠ সহচর।",https://www.earki.co/news/article/5850/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%B0%E0%A7%87%E0%A6%B2-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A6%BE%E0%A6%B2%E0%A7%9F%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC-%E0%A6%A8%E0%A6%BF%E0%A6%A4%E0%A7%87-%E0%A6%9A%E0%A6%BE%E0%A6%A8-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8,"১৮:২৮, জুন ১১, ২০২১",0
"বিয়ার গ্রিলসের সাথে হাতির গু দিয়ে চা খেলেন অক্ষয়","বনে বাদারে ঘুরে নানা অ্যাডভেঞ্চার করে থাকেন ব্রিটিশ ‘সারভাইভালিস্ট’ বিয়ার গ্রিলস। ‘ম্যান ভার্সেস ওয়াইল্ড’ শোয়ের মাধ্যমে দর্শকের কাছে বিশেষভাবে পরিচিত তিনি। তারকাদের নিয়ে বিয়ার গ্রিলসের বিশেষ অনুষ্ঠান ‘ইনটু দ্য ওয়াইল্ড উইথ বিয়ার গ্রিলস’। এই শোয়ের একটি পর্বে হাজির হয়েছেন বলিউডের ‘খিলাড়ি’খ্যাত তারকা অক্ষয় কুমার। এই অনুষ্ঠানে অভাবনীয় কাণ্ড করেছেন তিনি। বিয়ার গ্রিলসের সঙ্গে হাতির মলের তৈরি চা খেয়েছেন এই অভিনেতা। ফটো ও ভিডিও শেয়ারিং সাইট ইনস্টাগ্রামে ‘ইনটু দ্য ওয়াইল্ড উইথ বিয়ার গ্রিলস’ তার পর্বের একটি ভিডিও প্রকাশ করেছেন অক্ষয়। এতে জঙ্গলে দড়ি বেঁধে কুমির ভরা নদী পার হওয়া, দড়ি বেয়ে সেতুর উপরে ওঠা ইত্যাদি নানা স্টান্টের ঝলক দেখা গেছে। গত জানুয়ারিতে ভারতের বান্দিপুর টাইগার রিজার্ভে ‘ইনটু দ্য ওয়াইল্ড উইথ বিয়ার গ্রিলস’ শোয়ের এই বিশেষ পর্বটির শুটিং হয়।আগামী ১১ সেপ্টেম্বর রাত আটটায় ডিসকভারি প্লাসে এই পর্ব দেখা যাবে। এরপর ১৪ সেপ্টেম্বর রাত আটটায় ডিসকভারি চ্যালেনে পর্বটি প্রচার হবে। এর আগে ভারতের প্রধানমন্ত্রী নরেন্দ্র মোদি ও তামিল সিনেমার কিংবদন্তি অভিনেতা রজনীকান্ত বিয়ার গ্রিলসের এই অনুষ্ঠানে হাজির হন।",http://www.balerkontho.net/2020/09/blog-post.html,"সেপ্টেম্বর ০৪, ২০২০",0
"লকডাউনে লঞ্চ ও স্পিডবোট চলাচল বন্ধ","করোনাভাইরাস বিস্তার প্রতিরোধে নতুন করে দেশের সাত জেলায় লকডাউন দিয়েছে সরকার। আগামীকাল মঙ্গলবার সকাল ৬টা থেকে ৩০ জুন মধ্যরাত পর্যন্ত এ বিধিনিষেধ কার্যকর থাকবে। এই সময়ের মধ্যে পাটুরিয়া-দৌলতদিয়া ও শিমুলিয়া-বাংলাবাজার নৌরুটে লঞ্চ ও স্পিডবোট চলাচল বন্ধ থাকবে বলে জানিয়েছেন বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) পরিচালক (নৌ-নিট্রা বিভাগ) মুহাম্মদ রফিকুল ইসলাম। সোমবার সন্ধ্যায় যুগান্তরকে তিনি বলেন, মুন্সিগঞ্জ, নারায়ণগজ্ঞ, মাদারীপুর ও মানিকগঞ্জের লঞ্চচলাচল বন্ধ থাকবে। ঢাকা থেকে মুন্সীগঞ্জ কোনো লঞ্চ চলাচল করতে পারবে না। কোনো লঞ্চ মুন্সীগঞ্জ থামতে পারবে না। নারায়ণগঞ্জেও ছোট ছোট লঞ্চ চলাচল করে, সেগুলোও বন্ধ থাকবে। এই সময়ের মধ্যে লকডাউনের আওতাভুক্ত কোনো এলাকায় লঞ্চ, স্পিড বোট বা কোনো ট্রলার চলাচল করতে পারবে না। নতুন করে লকডাউনের বিধিনিষেধ জারি করা জেলাগুলো হলো- মানিকগঞ্জ, মুন্সিগঞ্জ, নারায়ণগঞ্জ, গাজীপুর, রাজবাড়ী, মাদারীপুর ও গোপালগঞ্জ। এসব জেলায় ৩০ জুন পর্যন্ত সাধারণ মানুষের চলাচল সম্পূর্ণ বন্ধ থাকবে। গণপরিবহন চলাচল করবে না। বাজার-শপিংমল বন্ধ থাকবে। সরকারি-বেসরকারি অফিসও বন্ধ থাকবে (জরুরি সরকারি অফিস ছাড়া)। ",https://www.jugantor.com/national/434291/%E0%A6%B2%E0%A6%95%E0%A6%A1%E0%A6%BE%E0%A6%89%E0%A6%A8%E0%A7%87-%E0%A6%B2%E0%A6%9E%E0%A7%8D%E0%A6%9A-%E0%A6%93-%E0%A6%B8%E0%A7%8D%E0%A6%AA%E0%A6%BF%E0%A6%A1%E0%A6%AC%E0%A7%8B%E0%A6%9F-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%AC%E0%A6%A8%E0%A7%8D%E0%A6%A7,"২১ জুন ২০২১, ০৭:৪৬ পিএম",1
"দীর্ঘক্ষণ লাইনে দাঁড়িয়ে ভোট দিলেন প্রতিমন্ত্রী খালিদ মাহমুদ","নিজ নির্বাচনী এলাকা দিনাজপুরের সেতাবগঞ্জ পৌরসভায় সাধারণ মানুষের মতো দীর্ঘক্ষণ লাইনে দাঁড়িয়ে থেকেই সোমবার নৌ ভোট দিয়েছেন পরিবহন প্রতিমন্ত্রী খালিদ মাহমুদ চৌধুরী। দীর্ঘ ১০ বছর পর সোমবার অনুষ্ঠিত হয় দিনাজপুর জেলার সেতাবগঞ্জ পৌরসভার ভোটগ্রহণ। সকাল ৮টা থেকে বিকাল ৪টা পর্যন্ত বিরতিহীনভাবে চলে ভোটগ্রহণ। সকাল ৯টায় নৌ পরিবহন প্রতিমন্ত্রী খালিদ মাহমুদ চৌধুরী ভোট দিতে যান তার নির্বাচন কেন্দ্র ধনতলা সরকারি প্রাথমিক বিদ্যালয় কেন্দ্রে। এ সময় সাধারণ মানুষের সাথে লাইনে দাঁড়িয়েই ভোট দেয়ার জন্য অপেক্ষা করেন তিনি। দীর্ঘক্ষণ লাইনে থাকার পর ইভিএম-এর মাধ্যমে ভোট প্রদান করেন তিনি। ভোট দেয়ার পর নৌ প্রতিমন্ত্রী বলেন, সেতাবগঞ্জ পৌরসভা প্রতিষ্ঠা হয়েছেই প্রধানমন্ত্রী শেখ হাসিনার হাত ধরে। আওয়ামী লীগ সরকারের আমলেই ১৯৯৬ সালে এই পৌরসভাটি প্রতিষ্ঠিত হয়েছে এবং গত ১২ বছরে শেখ হাসিনার আমলে সেতাবগঞ্জ পৌরসভার অভূতপূর্ব উন্নয়ন হয়েছে। তিনি আশা প্রকাশ করে এই অভূতপূর্ব উন্নয়নের সঙ্গে অবশ্যই পৌরবাসী থাকবে এবং আবারও আওয়ামী লীগের প্রার্থীকে জয়যুক্ত করবে। সেতাবগঞ্জ পৌরসভার ১২টি ওয়ার্ডে মোট ২১ হাজার ৩৫৮ জন ভোটারের জন্য স্থাপন করা হয় ১০টি ভোটকেন্দ্র। সুষ্ঠু ও শান্তিপূর্ণভাবে ভোটগ্রহণের জন্য নেয়া হয় ব্যাপক নিরাপত্তামূলক ব্যবস্থা। নির্বাচনে মেয়র পদে ৫ জন, সাধারণ কাউন্সিলর পদে ৫১ জন এবং সংরক্ষিত কাউন্সিলর পদে ১২ জন প্রার্থী প্রতিদ্বন্দ্বিতা করছেন। উল্লেখ্য, ২০১১ সালে অনুষ্ঠিত হয় এই পৌরসভার নির্বাচন। এরপর সীমানা জটিলতার কারণে নির্দিষ্ট সময়ে অনুষ্ঠিত হয়নি ভোটগ্রহণ।",https://www.jugantor.com/country-news/434294/%E0%A6%A6%E0%A7%80%E0%A6%B0%E0%A7%8D%E0%A6%98%E0%A6%95%E0%A7%8D%E0%A6%B7%E0%A6%A3-%E0%A6%B2%E0%A6%BE%E0%A6%87%E0%A6%A8%E0%A7%87-%E0%A6%A6%E0%A6%BE%E0%A6%81%E0%A7%9C%E0%A6%BF%E0%A7%9F%E0%A7%87-%E0%A6%AD%E0%A7%8B%E0%A6%9F-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%96%E0%A6%BE%E0%A6%B2%E0%A6%BF%E0%A6%A6-%E0%A6%AE%E0%A6%BE%E0%A6%B9%E0%A6%AE%E0%A7%81%E0%A6%A6,"২১ জুন ২০২১, ০৮:১১ পিএম",1
"লকডাউনে সাত জেলায় ট্রেনে যাত্রী উঠতে-নামতে পারবে না","করোনার সংক্রমণ রোধে সাত জেলায় লকডাউন ঘোষণা করেছে সরকার। মঙ্গলবার সকাল ৬টা থেকে আগামী ৩০ জুন (বুধবার) রাত ১২টা পর্যন্ত এ সিদ্ধান্ত কার্যকর থাকবে। এ সময় লকডাউন ঘোষিত সাত জেলায় ট্রেন থামবে না। ফলে কোনো যাত্রী উঠতে বা নামতে পারবেন না। সোমবার সন্ধ্যায় রেলপথমন্ত্রী মো. নুরুল ইসলাম সুজন এ কথা জানান। তিনি বলেন, এ সব জেলার কোনো যাত্রী ট্রেনে উঠতে পারবেন না এবং কোনো যাত্রী ট্রেন থেকে নামতেও পারবেন না। নতুন করে লকডাউন ঘোষণা করা জেলাগুলো হলো- নারায়ণগঞ্জ, গাজীপুর, মুন্সীগঞ্জ, মানিকগঞ্জ, রাজবাড়ি, মাদারীপুর ও গোপালগঞ্জ। এদিকে এক ঘোষণায় বিআইডব্লিউটিএ জানায়, এ সাত জেলায় যাত্রীবাহী নৌযান চলাচলও বন্ধ থাকবে। পাশাপাশি পাটুরিয়া-দৌলতদিয়া ও মাওয়া-শিমুলিয়া নৌরুটে লঞ্চ ও স্পিডবোট চলাচল বন্ধ থাকবে। ফেরিতে শুধু মালবাহী গাড়ি পারাপার হতে পারবে। এই সাত জেলায় সরকারি-বেসরকারি-আধা সরকারি সব প্রতিষ্ঠান বন্ধ থাকবে। তবে তৈরি পোশাক কারখানা খোলা থাকবে।",https://www.jugantor.com/national/434305/%E0%A6%B2%E0%A6%95%E0%A6%A1%E0%A6%BE%E0%A6%89%E0%A6%A8%E0%A7%87-%E0%A6%B8%E0%A6%BE%E0%A6%A4-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%89%E0%A6%A0%E0%A6%A4%E0%A7%87%E0%A6%A8%E0%A6%BE%E0%A6%AE%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A6%AC%E0%A7%87-%E0%A6%A8%E0%A6%BE,"২১ জুন ২০২১, ০৯:০৪ পিএম",1
"তিন ফুট দূরত্ব বজায় রেখে কোলাকুলি করা যাবে","করোনাভাইরাসের সংক্রমণ রোধে শারীরিক দূরত্ব বজায় রাখতে এবার ঈদের নামাজ শেষে কোলাকুলি থেকে বিরত থাকার আহ্বান জানিয়েছে স্বাস্থ্য অধিদফতর। তবে কমপক্ষে তিন ফুট দূরত্ব বজায় রেখে কোলাকুলি করা যাবে। আগামীকাল (সোমবার) ঈদুল ফিতর। আমরা দেখতে পাচ্ছি অনেকে এরইমধ্যে শহর ছেড়ে গ্রামে গেছেন এবং এখনো যাচ্ছেন। তবে স্বাস্থ্য অধিদফতর থেকে বিশেষভাবে অনুরোধ থাকবে, সবাই স্বাস্থ্যবিধি মেনে চলবেন। সব ক্ষেত্রে সামাজিক দূরত্ব বজায় রেখে চলবেন। কমপক্ষে ৩ ফুট সামাজিক দূরত্ব বজায় রেখে ঈদের জামাতে শরিক হবেন। সব মুসলিম ভাইয়ের প্রতি অনুরোধ, ঈদে কোলাকুলি থেকে বিরত থাকবেন। একান্ত কোলাকুলি করতে হলে কমপক্ষে তিন ফুট দূরত্ব বজায় রাখতে হবে। তবে মনে রাখবেন কোন অবস্থাতেই বিপরীত লিংগের কারো সাথে কোলাকুলি করা যাবে না। কোলাকুলি করার জন্য সমলিংগ হতে হবে।",http://www.balerkontho.net/2020/05/blog-post.html,"২৪ মে, ২০২০",0
"ফরিদপুরে কঠোর বিধিনিষেধ জারির আগের দিন ৪ জনের মৃত্যু","ফরিদপুর জেলায় (কোভিড-১৯) করোনার সংক্রমণ বেড়ে যাওয়ায় সোমবার সকাল থেকে এক সপ্তাহের জন্য কঠোর বিধিনিষেধ শুরু হয়েছে। এর আগের ২৪ ঘণ্টায় জেলায় ৪ জনের মৃত্যু হয়েছে। রোববার এক প্রজ্ঞাপনের মাধ্যমে এ কঠোর বিধিনিষেধ এর ঘোষণা দেন জেলা প্রশাসক অতুল সরকার। করোনার সংক্রমণের হার ও মৃত্যুর সংখ্যা বেড়ে যাওয়ায় জেলা করোনাভাইরাস সংক্রমণ প্রতিরোধ কমিটির জরুরি সভায় এ বিধিনিষেধের সিদ্ধান্ত নেওয়া হয়। কঠোর বিধিনিষেধ এর মধ্যে শুধুমাত্র কাঁচাবাজার ও ওষুধের দোকান ছাড়া সবকিছুই বন্ধ রয়েছে। এ নির্দেশনা যারা মানবেন না তাদের বিরুদ্ধে আইনানুগ ব্যবস্থা গ্রহণের কথা জানিয়েছেন জেলা প্রশাসক ও পুলিশ সুপার। কঠোর বিধিনিষেধের প্রথম দিন সোমবার সকাল থেকে মোড়ে মোড়ে পুলিশের তল্লাশি শুরু হয়েছে। উপযুক্ত কারণ ছাড়া কাউকে শহরে ঢুকতে দেওয়া হচ্ছে না। অফিসের গাড়ি ছাড়া অন্য কোনো গাড়ি শহরে আসতে ও বের হতে দেওয়া হচ্ছে না। পুলিশের তল্লাশি ছিল চোখে পড়ার মতো। এদিকে ফরিদপুর বঙ্গবন্ধু শেখ মুজিব মেডিকেল কলেজ হাসপাতালে সোমবারের আগের ২৪ ঘণ্টায় করোনায় ৪ জনের মৃত্যুর ঘটনা ঘটেছে। এর মধ্যে দুজন করোনা পজিটিভ ও দুজনের সন্দেহজনক মৃত্যু হয়েছে (পরীক্ষার রেজাল্ট হাতে আসেনি)। হাসপাতালে গত ২৪ ঘণ্টায় নতুন করে করোনায় আক্রান্ত হয়েছে ১১৬ জন। ফরিদপুর পৌর এলাকা ছাড়াও ভাঙ্গা ও বোয়ালমারী পৌর এলাকায়ও এক সপ্তাহের জন্য (১৭ জুন রাত ১২টা) কঠোর বিধিনিষেধ ঘোষণা করা হয়। জেলা প্রশাসক জানিয়েছেন, প্রথম দফায় এক সপ্তাহের জন্য কঠোর বিধিনিষেধ দেওয়া হয়েছে। পরবর্তীতে সময় আরও বাড়ানো হতে পারে। ",https://www.jugantor.com/covid-19/434314/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%95%E0%A6%A0%E0%A7%8B%E0%A6%B0-%E0%A6%AC%E0%A6%BF%E0%A6%A7%E0%A6%BF%E0%A6%A8%E0%A6%BF%E0%A6%B7%E0%A7%87%E0%A6%A7-%E0%A6%9C%E0%A6%BE%E0%A6%B0%E0%A6%BF%E0%A6%B0-%E0%A6%86%E0%A6%97%E0%A7%87%E0%A6%B0-%E0%A6%A6%E0%A6%BF%E0%A6%A8-%E0%A7%AA-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"২১ জুন ২০২১, ০৯:৪১ পিএম",1
"মিয়ানমারের জান্তা সরকারের বিরুদ্ধে তৃতীয় দফা নিষেধাজ্ঞা দিল ইইউ","চলতি বছরের ১ ফেব্রুয়ারি মিয়ানমারে হওয়া সামরিক অভ্যুত্থানের বিষয়ে ইউরোপিয়ান কাউন্সিল নতুন করে নিষেধাজ্ঞা আরোপ করেছে। আজ সোমবার আট ব্যক্তি, তিন অর্থনৈতিক সংস্থা ও দেশটির যুদ্ধ ভেটেরান্স অর্গানাইজেশনের ওপর এ নিষেধাজ্ঞা আরোপ করা হয়। তাদের বিরুদ্ধে শান্তিপূর্ণ বিক্ষোভকারীদের বিরুদ্ধে দমন-পীড়নের অভিযোগ করা হয়েছে। ইইউয়ের প্রতিরোধমূলক পদক্ষেপগুলো মূলত বড় আন্তর্জাতিক অংশীদারদের সঙ্গে একত্রিত হয়ে নেওয়া হয়। নিষেধাজ্ঞায় থাকা ব্যক্তিরা হলেন মন্ত্রী ও উপমন্ত্রী, অ্যাটর্নি জেনারেল, যারা গণতন্ত্র এবং আইনের শাসনকে ক্ষুণ্ন করার জন্য এবং দেশে মারাত্মক মানবাধিকার লঙ্ঘনের জন্য দায়ী। বাকি চারটি সংস্থা রাষ্ট্রীয় মালিকানাধীন বা মিয়ানমার সশস্ত্র বাহিনী (তাতমাডাও) দ্বারা নিয়ন্ত্রিত। তারা সামরিক বাহিনীর আয় বা কর্মকাণ্ডে প্রত্যক্ষ বা পরোক্ষভাবে অবদান রাখছে। এই পদক্ষেপগুলো মিয়ানমারের প্রাকৃতিক সম্পদ রত্ন ও কাঠ খাতকে লক্ষ্য করে নেওয়া হয়েছে। এগুলো থেকে প্রাপ্ত অর্থ ব্যবহার করার ক্ষেত্রে জান্তা সরকারকে সীমাবদ্ধ করার লক্ষ্যে নিষেধাজ্ঞা আরোপ করা হয়েছে, যাতে মিয়ানমারের জনগণ অযাচিত ক্ষতি এড়াতে পারে। তালিকাভুক্ত ব্যক্তিরা ভ্রমণ নিষেধাজ্ঞার আওতায় থাকবেন। তাদের ইইউ অঞ্চলে প্রবেশ করতে বাধা দেওয়ার জন্যও বলা হয়েছে। ইউরোপীয় ইউনিয়নের পূর্বে দেওয়া বিধি-নিষেধমূলক পদক্ষেপগুলোও বহাল থাকবে বলে জানানো হয়েছে। এর আওতায় রয়েছে অস্ত্র ও সরঞ্জামের ওপর নিষেধাজ্ঞা, যা অভ্যন্তরীণ দমন-পীড়নের জন্য ব্যবহার করা হতে পারে। সামরিক ও সীমান্তরক্ষী পুলিশের ব্যবহারের জন্য দ্বৈত-ব্যবহার সামগ্রীর ওপর রপ্তানি নিষেধাজ্ঞা। অভ্যন্তরীণ দমনে ব্যবহারের জন্য যোগাযোগের ওপর নজরদারি করার সরঞ্জামগুলোতে রপ্তানি নিষেধাজ্ঞা এবং তাতমাডোর সঙ্গে সামরিক প্রশিক্ষণ এবং সামরিক সহযোগিতা নিষিদ্ধকরণ। এই নিষেধাজ্ঞাগুলো সরাসরি ইউরোপীয় ইউনিয়নের আর্থিক সহায়তা রোধ করার পাশাপাশি দেশটির সরকারকে সহযোগিতাও বন্ধ করবে। এ ছাড়া জান্তা সরকারকে অবৈধ হিসাবে দেখা হবে। নিষেধাজ্ঞায় সংশ্লিষ্ট ব্যক্তি ও সত্তার নামসহ প্রাসঙ্গিক আইনি আদেশটি ইউনিয়নের অফিসিয়াল জার্নালে প্রকাশিত হয়েছে।",https://www.kalerkantho.com/online/world/2021/06/21/1045544,"২১ জুন, ২০২১ ২১:১৯",1
"আজান দিতে গিয়ে মুয়াজ্জিন দেখেন মসজিদের ভেতর বৃদ্ধের লাশ","দিনাজপুর সদর উপজেলার পশ্চিম শিবরামপুরে একটি মসজিদের ভেতরে এক বৃদ্ধ আত্মহত্যা করেছেন বলে খবর পাওয়া গেছে। দিনাজপুর সদর উপজেলার ১নং চেহেলগাজী ইউনিয়নের শিবরামপুর বায়তুল ইসলাম জামে মসজিদে আত্মহত্যার এই ঘটনা ঘটে। সোমবার আসরের নামাজের সময় মসজিদে মুয়াজ্জিন আজান দিতে গিয়ে ভেতরে দেখেন বৃদ্ধের লাশ। নিহত মিন্টু (৬৫) পশ্চিম শিবরামপুর এলাকার মৃত আজিজুল ইসলামের ছেলে। মসজিদের মুয়াজ্জিন জোবায়ের বলেন, যোহরের নামাজ শেষ করে আমি চিরিরবন্দের গ্রামের বাড়ি গিয়েছিলাম। আসরের নামাজের সময় যখন মসজিদে প্রবশে করি তখন তার ঝুলন্ত লাশ দেখতে পেয়ে স্থানীয়দের খবর দেই। তিনি বলেন, এশার নামজের সময় মসজিদে তালা মারি এবং ফজরে তালা খোলা হলে এলাকার মুসল্লিদের সুবিধার জন্য সারাদিন তালা খোলা রাখা হয়। কোতয়ালি থানার ওসি (তদন্ত) আসাদুজ্জামান বিষয়টি নিশ্চিত করে জানান, আপত্তি না থাকায় লাশ পরিবারের কাছে হস্তান্তর করা হয়েছে।",https://www.kalerkantho.com/online/country-news/2021/06/21/1045549,"২১ জুন, ২০২১ ২১:৩৩",1
"কপিল দেবকে টপকে অনন্য নজির ইশান্ত শর্মার!","কয়েক বছর ধরেই দেশে ও দেশের বাইরে ভারতীয় পেস আক্রমণের নেতৃত্ব দিচ্ছেন অভিজ্ঞ ফাস্ট বোলার ইশান্ত শর্মা। এবার বিশ্ব টেস্ট চ্যাম্পিয়নশিপের ফাইনালের মঞ্চে কিংবদন্তি কপিল দেবের অনন্য এক রেকর্ড নিজের করে নিলেন দিল্লির এই পেসার। প্রয়োজন ছিল একটি মাত্র উইকেট। সাউদাম্পটনে তৃতীয় দিনের শেষবেলায় ডেভন কনওয়ের মূল্যবান উইকেটটি তুলে নিয়ে ভারতের প্রথম বিশ্বকাপজয়ী অধিনায়ককে পেছনে ফেললেন ইশান্ত। এত দিন ভারতীয় বোলারদের মধ্যে ইংল্যান্ডের মাটিতে সবচেয়ে বেশি টেস্ট উইকেট নেওয়ার রেকর্ডটি যৌথভাবে ভাগাভাগি করছিলেন কপিল দেব ও ইশান্ত শর্মা। টেস্ট চ্যাম্পিয়নশিপের ফাইনালের আগে দুজনেই ইংল্যান্ডের মাটিতে ৪৩টি করে উইকেট নিয়েছিলেন। রবিবার (২০ জুন) কনওয়েকে ফিরিয়ে ইশান্ত এককভাবে রেকর্ডটি নিজের দখলে নিলেন। ইংল্যান্ডের মাটিতে ইশান্ত শর্মার টেস্ট উইকেট সংখ্যা দাঁড়াল ৪৪। শুধু ইংল্যান্ডের মাটিতে উইকেট নেওয়ার রেকর্ড গড়াই নয়, বরং ইশান্ত এদিন বিদেশের মাটিতে ২০০ উইকেটের দখলের মাইলফলকও ছুঁয়ে ফেললেন। কনওয়ের উইকেট তুলে নেওয়া মাত্রই কপিল দেব, হরভজন সিং ও জাহির খানের পর চতুর্থ ভারতীয় বোলার হিসেবে দেশের বাইরে ২০০ টেস্ট উইকেট নেওয়ার কৃতিত্ব অর্জন করলেন ইশান্ত। বিশ্ব টেস্ট চ্যাম্পিয়নশিপের ফাইনালের আগে ইশান্ত শর্মা ইংল্যান্ডে মোট ১২টি টেস্ট খেলেছেন। ৩৩.৯০ গড়ে নিয়েছেন ৪৩টি উইকেট। ২০১৪ সালে লর্ডস টেস্টে ৭৪ রানে ৭ উইকেট নিয়ে ভারতকে ঐতিহাসিক এক জয় এনে দিয়েছিলেন তিনি।",https://www.kalerkantho.com/online/sport/2021/06/21/1045360,"২১ জুন, ২০২১ ০৭:৪৫",1
"ফেসবুকে ভুয়া বিজ্ঞাপন, একজন ব্যবসায়ীর প্রতারিত হওয়ার গল্প","তারের সাহায্যে পরী ও ফুলের আকর্ষণীয় ভাস্কর্য তৈরি করেন রবিন উইট। অনলাইনে তার সেসব ভাস্কর্যের ছবি ছড়িয়ে পড়ে। লাখ লাখ মানুষ সেইসব ভাস্কর্য দেখে মুগ্ধ হয়েছেন। তিনি নিজের শিল্পকর্মের যে ছবি তুলেছেন, তা ফেসবুকে বিজ্ঞাপন আকারে প্রকাশ পেয়েছে। কিন্তু রবিন উইট কোনো বিজ্ঞাপন দেননি।তার ওয়েবসাইট থেকে ছবিগুলো চুরি করা হয়েছে। সারাবিশ্বের গ্রাহকের কাছে বাগানের সৌন্দর্য্য বৃদ্ধির জন্য রবিনের তৈরি ভাস্কর্য বিক্রির কথা বলে ওই ছবিগুলো ব্যবহার করেছে দুস্কৃতিকারীরা। এমনকি, ফেসবুক ব্যবহারকারীদের অন্য ওয়েবসাইট থেকে ছবিতে থাকা পণ্য কেনার কথা বলা হয়। টাকা পরিশোধ করার পরেও অনেকেই পণ্য পাননি এবং কাউকে কাউকে নিম্নমানের পণ্য সরবরাহ করা হয়েছে। ফলে রবিনের ছোট্ট কিন্তু সফল পারিবারিক ব্যবসা আন্তর্জাতিক কেলেঙ্কারিতে অপরাধীরা ব্যবহার করছে। আর তা বন্ধ করতে রবিন তেমন কোনো পদক্ষেপই গ্রহণ করতে পারেননি। রেডিও ফোর-এ ইউ অ্যান্ড ইয়োরস প্রোগ্রাম-এ রবিন বলেন, ভুয়া বিজ্ঞাপনগুলোর সংখ্যা ছিল অনেক। তিনি আরো বলেন, সত্যিই আমি তিন সপ্তাহ ঘুমাতে পারিনি। যতবারই কেউ অন্য একজনকে রিপোর্ট করে যে- আপনি গিয়ে সেই উপাদানটি দেখুন; আপনি শারীরিকভাবে অসুস্থ বোধ করবেন।তিনি আরো বলেন, ওই ছবিগুলো কার্যকরভাবে মুদ্রার মতো, যা আমাদের ব্যবসায়ের ট্র্যাফিক প্রবাহকে চালিত করে। এই কেলেঙ্কারি সেই মুদ্রাকে পুরোপুরি অবমূল্যায়ন করেছে। অথচ এক দশক আগে শখের বশে ফ্যান্টাসি ওয়্যার নামে ব্যবসা শুরু করেছিলেন রবিন। শুরুতে তিনি মাত্র কয়েকটি পরীর ভাস্কর্য স্থানীয়ভাবে বিক্রি করেছেন। পরে গ্রামের মেলায় তার তৈরি পরীর ভাস্কর্য রাখা হয়।",https://www.kalerkantho.com/online/info-tech/2021/06/21/1045419,"২১ জুন, ২০২১ ১৩:৩৭",1
"পাহাড়ের সকল নাগরিকের উন্নয়নে কাজ করছে সরকার'","‘পাহাড়ের আইন শৃঙ্খলা পরিস্থিতি মাঝে মধ্যেই খারাপ হয়ে যায়। আইন শৃঙ্খলা পরিস্থিতি স্বাভাবিক রাখতে তথ্য দিয়ে আমাদের সহযোগিতা করুন। আপনারা শুধুমাত্র তথ্য দিলেই অনেক সমস্যার সমাধান করা সহজেই সম্ভব। পাহাড়ে বসবাসকারী সকল নাগরিকের অবস্থানটা সুন্দর দেখতে চাই। পাহাড়ের আইনশৃঙ্খলা পরিস্থিতির উন্নয়নে আমরা নিয়মিত কাজ করছি। প্রতিটি নাগরিকের সমান অধিকার বাস্তবায়নের জন্য, উন্নয়নের জন্য এবং কল্যাণের জন্য যা করা দরকার তার সবই করছে সরকার। পাহাড়ের সকল নাগরিকের উন্নয়নে কাজ করছে সরকার। জনপ্রতিনিধি, প্রশাসন ও আইনশৃঙ্খলা বাহিনীর কাছে সরকারের এটাই প্রত্যাশা। সরকারের সাংবিধানিক এই প্রত্যাশা বাস্তবায়নে সকলে মিলে কাজ করতে হবে।' আজ সোমবার রাঙামাটির লংগদু উপজেলায় রাজনগর বিজিবি জোনে অনুষ্ঠিত স্থানীয় জনপ্রতিনিধিদের সাথে মতবিনিময় সভায় এ কথা বলেন জোন কমান্ডার লে. কর্নেল তাজুল ইসলাম তাজ। এ সময় আরো উপস্থিত ছিলেন মেডিক্যাল অফিসার ক্যাপ্টেন ফকরুল ইসলাম রাজন, সহকারী পরিচালক (এডি) জামাল উদ্দিন। মতবিনিময় সভায় জনপ্রতিনিধিরা নিজ নিজ এলাকার সমস্যার কথা তুলে ধরেন। এ সময় ভাসান্যাদম ইউপি চেয়ারম্যান হযরত আলী বলেন, এলাকার বেশ কিছু রাস্তা ও ব্রিজে নির্মাণের জন্য পার্বত্য চট্টগ্রাম উন্নয়ন বোর্ডে আবেদন করা হয়েছে। এ ছাড়া ভাসান্যাদম এলাকার খোকসাপাড়া ব্রিজটি বেশ ঝুঁকিপূর্ণ অবস্থায় আছে। এটা পুণনির্মাণের জন্য স্থানীয় সরকার প্রকৌশল (এলজিইডি) দপ্তরে আবেদন করা হয়েছে। এ ছাড়া পার্বত্য চট্টগ্রাম উন্নয়ন বোর্ড কর্তৃক বাস্তবায়নাধীন সোলার প্রজেক্টে পাড়া কেন্দ্রের শিক্ষকদের মাধ্যমে বিদ্যুত সুবিধাবঞ্চিত পরিবারের তালিকা নেওয়া হচ্ছে। আবার ইউপি চেয়ারম্যানরাও তালিকা দিয়েছে। ফলে এখানে একটা সমন্বয়হীনতা দেখা দিয়েছে। আমতলী ইউপি চেয়ারম্যান রাসেল চৌধুরী বলেন, আমতলী ইউনিয়নের পূর্বপাশে এক কিলোমিটার দূরত্বে বিদ্যুতের লাইন স্থাপন করা হয়েছে। তবে এখন পর্যন্ত আমতলী ইউনিয়নে বিদ্যুতের লাইন স্থাপন করা হয়নি। এখনো বিদ্যুত সুবিধাবঞ্চিত আমতলী ইউনিয়নের জনসাধারণ। গুলশাখালী ইউপি চেয়ারম্যান আবু নাছির বলেন, লংগদু উপজেলার পূর্বপাড়ের তিনটি ইউনিয়নের সাথে উপজেলা সদরের যোগাযোগের জন্য গাঁথাছড়া বড়কলোনী এলাকায় একটা সেতু নির্মাণের প্রয়োজন। একটা সেতু হলে তিনটি ইউনিয়নের মানুষের যোগাযোগের একটা বড় পরিবর্তন আসবে। বগাচত্বর ইউপি চেয়ারম্যান আব্দুর রশিদ বলেন, গাউছপুর এলাকার একটা গুরুত্বপূর্ণ ব্রীজ দীর্ঘদিন ধরে পরিত্যক্ত। সাধারণ মানুষ ঝুঁকি নিয়ে এ ব্রিজ দিয়ে পারাপার হচ্ছে। যে কোনো সময় বড় ধরনের দুর্ঘটনা ঘটতে পারে। এ বিষয়ে স্থানীয় প্রশাসন ও এলজিইডি দপ্তরকে জানানো হয়েছে। গত এক বছরেও নতুন ব্রিজ নির্মাণের কোনো অগ্রগতি নাই। এ ছাড়া মতবিনিময় সভায় আরো বক্তব্য রাখেন বগাচত্বর ইউপি সদস্য মমতাজ বেগম, আমতলী ইউপি সদস্য নুর তৌহিদ, গুলশাখালী ইউপি সদস্য সফুর উদ্দিন প্রমুখ।",https://www.kalerkantho.com/online/country-news/2021/06/21/1045554,"২১ জুন, ২০২১ ২১:৫৩",1